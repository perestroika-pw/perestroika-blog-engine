Corbyni näpud ja ablas sahtel
2019-02-25
perestroika.pw
uk, tööpartei, teine referendum

<p>
Perestroika pidi küll häälte lugemiseni puhkusele jääma, aga pole midagi parata,
maailm ei jää meie blogi puhkuse tõttu seisma.
<p>
The Guardian raporteeris äsja, et <a target=_blank href="https://www.theguardian.com/politics/2019/feb/25/labour-to-back-moves-for-second-brexit-referendum">
UK Tööpartei toetab uut referendumit<a>. Oletame, et Tööpartei parlamendisaadikud
viisid oma suure juhi Jeremy Corbyni ühe suure sahtli juurde ja seletasid talle,
mis ta näppudega juhtuma hakkab, kui ta kiiresti meelt ei paranda.
<p>
Tegelikult asjad nii barbaarselt muidugi ei käi,
suur kuldne nui on ainult parlamendi korrapidajal.
Tõenäoliselt ähvardas pool Tööparteid üle joosta ja Sõltumatu Grupiga
liituda, mispeale vana taipas, kui meeletult halb idee
on opositsioonis olles valitsuse ämbritesse mõlema jalaga sisse hüpata...
<p>
...ja nüüd see nagiseb juba. Veel ei liigu, aga rööpad on tavotiga määritud ja vints veab.
Mujal uudistes kinnitas Euroopa Ülemkogu esimees Donald Tusk,
et <a target=_blank href="https://www.err.ee/914240/may-peab-29-martsi-brexitit-realistlikuks">
ajapikendust saab vajadusel küll</a>. May arvab jätkuvalt, et ta ei vaja seda,
ning oleme ta bluffimise võime üle vaimustuses.
<p>
Tööpartei toetus referendumile vormistatakse täiendusena "sisulise hääletuse"
eelnõule, mille on esitanud saadikud Peter Kyle ja Phil Wilson.
Eelnõu annaks nõusoleku May plaaniga edasi minekuks tingimuslikult,
eeldusel et seda toetab ka rahvas.
<p>
