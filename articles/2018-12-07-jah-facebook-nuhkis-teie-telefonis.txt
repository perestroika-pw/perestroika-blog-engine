Jah, Facebook nuhkis teie telefonis
2018-12-07
Finrod F
andmekapitalism, nuhkimine, Facebook

<p>
UK parlamendi infopalvet saab ignoreerida siis,
kui huvipakkuvat infot omavail isikutel pole plaani UK pinnale jalga tõsta.
Nähtvasti arvas niimoodi ka Facebook, aga paraku on neil
käimas bikiinipiltide äpi teemaline kohtuasi firmaga Six4Three.
Kohtuasi käib USA pinnal ning kohus on kuulutanud materjalid
avalikkusele suletuks, aga USA kohus on materjalid Facebookilt
välja nõudnud ja kohtuasja osalistele avaldanud.
<p>
Nii juhtuski, et kui Facebookiga kohut käiva firma
Six4Three juhatuse liige astus UK pinnale, tuli talle hotelli järele
<a target=_blank href="http://epl.delfi.ee/news/valismaa/briti-parlamendi-moogakandja-noudis-valja-facebooki-saladokumendid?id=84576051">
UK parlamendi kuldse süsopisaua ja mõõga kandja</a>
(parlamendi korrapidaja ehk "serjant at arms").
Karta on, et just kuldse nuia ähvardusel firmajuht arreteeriti
ja kohustati avaldama UK parlamendile oma kohtuasja materjalid.
<p>
Kristjan Port kirjutab ERR-is, et parlament ei piirdunud sellega,
vaid <a target=_blank href="https://novaator.err.ee/882580/briti-parlament-avalikustas-alatu-trikiga-facebooki-alatuse">
avalikustas Facebooki kirjavahetuse</a>, ja seal leidub alatusi.
<p>
<a target=_blank href="https://www.theregister.co.uk/2018/12/05/facebook_email_leak/">Samast jutustab The Register</a> inglise keeles.
Kirjavahetusest nähtub selgelt, et infoturbe kogukonna kahtlused olid tõesed.
Facebooki mobiiliäpp tõesti nuhkis kasutaja kontaktides, kõneloendites
ja SMS-loendites, ning laadis need üles FB serveritele, ilma kasutajalt
sellekohast luba küsimata. Ja infot müüdi.
<p>
Kas keegi peaks uskuma Facebooki, kui nad nüüd
südamlikult kinnitavad, et hoiavad ebaseaduslikult saadud
andmeid turvaliselt (hihii), ei müü neid enam kellelegi (hehee)
ja hakkavad korralikuks ja küsivad edaspidi nuhkimiseks luba?
<p>
Mina küll ei usuks. Facebook on nuhkimise ja manipulatsiooni
põhine ettevõte, ja säärase ettevõtte jaoks on eelnev tegevus
ta ärimudeli põhiosa. Kui kasutajad annavad villa, siis Facebook
pügab. Kui villa saab küllalt, siis Facebook müüb.
Ning kui meedia haukuma hakkab, siis Facebook palkab
mainekujunduse firma, mis üritab lendavat sitta kõrvale juhtida
Viktor Orbani võtetega, <a target=_blank href="https://www.theguardian.com/technology/2018/nov/21/facebook-admits-definers-pr-george-soros-critics-sandberg-zuckerberg">
väites, et kriitika taga on George Soros</a> (punaste tiibadega
ja sarviline lisaks), kes jaanuaris 2018 FB kohta krõbedaid sõnu jagas.
Kui graafilised detailid ära jätta, siis aga just seda Facebook tegi,
ning Sheryl Sandberg pidi seda hiljuti tunnistama.
<p>
Anarhistid pole kuldse nuiaga tüübi erilised fännid.
Tegu on küll riigivõimu päris koomilise esindajaga,
aga tal on võim, mis sisaldab osa kohtu- ja politseivõimust.
Kõik teavad, kui soojad politsei fännid anarhistid alati on. :P
<p>
Nähes aga, millisel määral kahjustab ühiskonda FB
kui esmaklassilise desinformatsiooni ja kogukondade killustamise
platvormi olemasolu, arvame, et seekord oli jõuvõte õigustatud.
Maailma suurim info väärkasutaja ei tohiks kurta,
kui tema kohta käiv info natuke valgust näeb. :)
Ajades oma jonni, tegi UK parlament ülejäänud maailmale teene. Aitäh!
<p>
