Tai pekki
2018-10-30
Finrod F.
Tai Kuningriik, türannia, kaubandus, boikott

<p>
Mida teeb anarhist pärast Postimehe lugemist külmkapi kallal? :)
Mis ta muud, uurib kookospiima tetrapakilt, kas on ikka Malaisia
või Indoneesia toode.
<p>
Oli küll, seega türannidele eriti raha ei läinud.
Meelde tuli selle peale, kui lugesin
<a target=_blank href="https://radar.postimees.ee/6440408/tai-kuningriigi-dissident-toob-paevavalgele-armastatud-turismiriigi-oovastava-pale">Postimehe lugu</a>
"Radari" intervjuust kodumaalt eemal Jaapanis elava Tai sotsioloogi Pavin Chachavalpongpun'iga.
<p>
Lühidalt: kui te ei kipuks Saudi-Araabiasse, kuna seal ollakse luusaega natuke liiga julge,
siis tegelikult peaksite vältima ka Taid. Kuningas on ka seal absoluutne monarh,
ning isegi ta koera üle nalja heitmine võib tuua karmi karistuse.
<p>
Võim püsib ka seal sõjaväe ning julgeolekuteenistuste toel,
ning teistimõtlejad kipuvad teadmata kombel kadunuks jääma.
<p>
Erinevalt Saudi-Araabiast, mille nafta ilma teilt küsimata teie transporditeenuste
liigutamisel veidi osaleb, on teil aga võimalus Tai kuningriik pekki saata
ilma millestki loobumata. Kookos ja ananassid kasvavad ka viisakama võimuga maadel,
ning keegi ei aja turisti piitsaga Taisse.
<p>
Perestroika autorid on üritanud kunagi boikoteerida isegi Hiina Rahvavabariiki,
ja ka see oli võimalik. Ilmselt on ka täna, kuigi see on palju keerulisem pähkel.
Keeruline või mitte, kui ühel tüübil tuli hiljuti teha aasta kalleim ost,
eelistas ta hankida UK kaudu imporditud Jaapani kraami.
Pealegi on ühel saarel olemas teine Hiina (Taiwan muidugi),
mida esimese Hiina survel varsti enam selleks nimetada ei tohi,
ja kus tehakse samuti peaaegu kõike.
</p>

