EKRE alustas sabotaaži kampaaniat
2018-12-16
Finrod F
ekre, liivakasti mängud, nagu arvata võis

<p>
Kui seni on meile laekunud teated meie tänavareklaami korduvatest
üle kleepimistest Sinise Äratuse kleepsudega,
samuti nende maha rebimisest jõu ja terariistadega,
siis seekord teatas Kristiine Keskuse ette pargitud ratta omanik,
et kogu reklaamistend on varastatud.
<p>
Kuna eelneval kahel nädalal on rattalt tulnud korduvalt
eemaldada Sinise Äratuse kleepse, ei pea stendivarga leidmiseks
olema detektiiv. EKRE on alustanud sabotaaži kampaaniat,
nagu arvata võis. Autoritaarne partei ei salli vastuvaidlemist. :)
<p>
Edastame EKRE-le kollase kaardi ja soovituse,
et anarhistidega tänaval jonni ajada pole tark tegu.
Kohe tõesti pole. Kuna tänaval toimuvaid anonüümseid tegusid menetleda on ebapraktiline,
on teie järgijad sisuliselt andnud meile loa vastata samaga. :)
Me ikka veel ei vasta samaga.
<p>
Kinnitame, et me ikka veel ei lõhu ega varasta EKRE reklaami.
Küll aga võtame õiguse tegutseda üks tase leebemalt
- katta kinni EKRE välireklaame, jättes reklaamifirmade vara rikkumata.
Ideaalne meetod selleks on mustad kilekotid
ning viie sentimeetri laiune must isoleerteip (rahapuuduses sobib ka hea maaltriteip).
Kui pildilt vaatab vastu EKRE kandidaat, võiks kaaluda prügikoti sisse
ühe või mitme silmaaugu lõikamist, et tänaval kõndijad ikka tunneks,
milline paadunud vandaal neid salamisi jälgib. :P
<p>
"Rahvakunsti tarbed" tasub osta sularaha eest,
mitte nende kasutamise päeval, vaid varem,
ning kasutada tasub neid heade töökinnastega,
ilma et mobiiltelefon kuskil kaasas oleks.
Keskkonnasäästlik on liikuda isiklike jalgade abil. :)
Oleme ka jonni ajades säästlikud. :)
<p>
Lugupeetud EKRE: kui eelnev teile ei sobi, võtke kindlasti ühendust
ja teatage, et lõpetate konkurentide reklaami vandaliseerimise
ning ei kasuta vastukõnelejate vaigistamiseks jõudu
ega ähvardusi. Siis teatame meie, et loobume õigusest teie reklaame
kinni katta ning jätkame ilusti nagu teelaua ääres kombekas.
<p>
Lugejate lõbustamiseks on all toodud meie poolt täiustatud
Sinise Äratuse kleepsud. Oleme jätkuvalt valmis nõu andma,
kuidas EKRE ideoloogiat inimnäolisemaks muuta! :)
<p>
<b>Vabadus pole sinu jaoks! :P</b><br>
<img class="sidebar-image" src="./pics/vabadus.jpg">
<p>
<b>Saksa okupatsiooni aegne propa Sinise Äratuse kleepsul. :P</b><br>
<img class="sidebar-image" src="./pics/totalitaarsus.jpg">
<p>
<b>Nõukogude lastekirjandus propaganda vankri ees, Arraku tõlgendamine õigelt ja vääralt. :P</b><br>
<img class="sidebar-image" src="./pics/arrak.jpg">
<p>
<b>P.S. Leidsime pealtnägija vihje peale, kuhu vandaalid stendi viskasid.
Kollase putka tagant kätte saadud stend on uuesti täies (ok, pooles) hiilguses. :)
<p>
