Hooletusega hukkamine
2021-10-08
perestroika.pw
koroonaviirus, eutanaasia eesti moodi


<p>
<b>Eestis on lubatud mitte eutanaasia, vaid hooletusega hukkamine - ja isehakanud elukaitsjad toetavad seda</b>
<p>
Artikli ajendiks oli <a target=_blank href="https://lounaeestlane.ee/kole-lugu-mikitamae-koroonaporgus-suri-8-vaktsineerimata-vanurit-koik-vaktsineeritud-jaid-ellu/">Mikitamäe tragöödia</a>, kus vanadekodu 20 elaniku hulgast suri 8, kõik vaktsineerimata.
Kirjutamise päeval loetleti <a target=_blank href="https://www.err.ee/1608359601/suri-uheksa-vaktsineerimata-koroonapatsienti">9 koroonasurma, kõik vaktsineerimata</a> (tavaliselt nii üksluine pole).
Leiti 892 uut nakkust. Terviseamet on taas ülekoormatud, võime oletada, kuipalju nakatunuid leidmata jääb.
<p>
<b>Sõnum meedikutele</b>
<p>
Palun pidage vastu. Teid õpetati ravima inimesi, paraku on haige ka ühiskond.
Ladudes vedeleb 200'000 doosi vaktsiine. Inimesed kõhklevad, viirus mitte. 
<p>
Olukord saab lähiajal vaid halveneda. Ka parimal juhul, kui maskid pannakse ette kohe
ja vaktsiinid tehakse ruttu, jätkub mõnda aega halvenemine.
Teie Läti kolleegid juba hoiatasid oma valitsust,
et otsustamatus võib tervishoiu maha tuua.
<p>
<b>Sõnum vanurile ja lähedasele</b>
<p>
Eesti ühiskonna nõrgim koht näib asuvat hooldekodudes. Kui keegi rajaks hooldekodu kraana otsas
rippuva trossi külge, küsiks inimesed, miks vanurid peaks sinna surmalõksu ronima?
Võimud keelaks ürituse veerand tunniga.
<p>
Kui aga küsimus puudutab viirust, püüab riik õrnalt suunata,
delegeerides näiteks teovõimetu patsiendi otsuse sugulastele,
kelle teadmiste tase on väga muutlik. Pandeemia ajal on nii kahjuks ohtlik.
Lähedased kõhklevad ja vaidlevad, üks usub umbluud, riidu ei taheta minna,
otsus venib, loodetakse parimat... Ühel kaalukausil on kellegi tervis
või elu, õigus saada Haigekassa pakutud ja olukorrast näidustatud raviteenust.
Milline oluline õigus asub teisel kaalukausil? Sugulaste eest otsustamine
pole inimõigus ja kindlasti pole inimõiguste loendis otsustamatust.
<p>
Kui teie juhtumisi elate vanadekodus ja olete COVID vastu vaktsineerimata,
või elab seal teie lähedane: ärge oodake, tegutsege - ka alustatud vaktsineerimine
ja paar nädalat võib säästa suurest jamast. Riik on aeglane, seadust, mis nõuaks
ohtliku haiguse levikul vanadekodu elanike vaktsineerimist, ei tule peagi.
Pidage nõu arstiga, andke nõusolek. Kui suguvõsas on neid, kes vaielda tahaks,
jõuate vaielda hiljem.
<p>

<p><b>Kas soomlased on surematud?</b></p>

<p>
Kui Eesti suremus toimuks Soomes, sängitaks nad mulda meist rahvaarvude jagatise jagu
(5.5 miljonit / 1.3 miljonit = 4.23 korda) rohkem kaasmaalasi päevas.
Sama suremuse puhul vastaks üheksale surmale Eestis kolmkümmend kaheksa surma Soomes.
Paraku Soomes pole ligi nädal keegi koroonasse surnud.
<p>
<a target=_blank href="https://experience.arcgis.com/experience/92e9bb33fac744c9a084381fc35aa3c7">
<img src="./pics/2021-10-08-kas-soomlased-on-surematud.png"></a><br>
<p>
Mis toimub? Soomes on vaktsineeritud 20 protsendipunkti rohkem rahvast, kui Eestis.
Ennekõike on Soomes vaktsineeritud vanurid. Maskide kandmine näib kah olevat popim,
viirus on ühiskonnas üpris maha surutud. Nad pole surematud, lihtsalt COVID vastu
mitu korda sitkemad, kui mitte inimestena, siis ühiskonnana.
<b>Ärme jonni, võtame eeskuju!</b>

<div class=illustration-image>
<a target=_blank href="https://www.pxfuel.com/en/free-photo-ohvfw/download">
<img src="./pics/2021-10-08-iguaan.jpg"></a><br>
Iguaan raskeid otsuseid kaalumas<br>
Allikas: pxfuel<br>
Litsents: free for commercial use
</div>

<p>
<b>Sõnum valitsusele</b>
<p>

Lugupeetavad, kas te vajate abi? Pole harv, et enne valimisi poliitik konutab puu otsas
nagu alajahtunud iguaan, rasked otsused all ootamas, ega pilguta silma välgu ega paugu peale.
<p>
Kui terroristid õhiks iga päev 9 inimest, kas te lubaks rutiinil jätkuda?
Riskirühmast on vaktsiiniga kaitstud liiga vähe ning kellegi kaitse pole absoluutne,
sest kogused loevad (s.t. maskid loevad).
<p>
Asjakohane on kehtestada piirangud, mis nakkuse leviku langusele pööraks.
Antikehadeta  inimesi on meil mitusada tuhat, haiglaravi kohti ainult sadu.
Suur hulk abivajajaid suudab kontrolli alt väljunud nakkusega meditsiini maha murda.

<p>
<font color="darkred"><b>Sõnum kompassi paremale ülanurka</b></font>
<p>
Halb informeeritus pole patt ja seda saab parandada,
aga teadvalt eksitada usaldavaid inimesi - see on häbiväärt.
Usalduse lõhkumine ärimudelina, poliitika nagu pantvangidraama,
kus oma toetajad seotud silmadega tulle lükatakse - vaat see on nõme.
Poliitik või aktivist, kes saeb oma jälgijatele puru silma,
tõugates neid ohtu, peab võtma vastutuse. Kuna säärased reeglina
ei võta ise vastutust - tuleme appi, toome:

<p>
<b>Kandidaadid</b>
<p>
<b>Eesti Suremiskultuuri Auhinnale</b>
<p>

<div class=illustration-image>
<a target=_blank href="https://commons.wikimedia.org/wiki/File:Primate_skull_series_blank.png">
<img src="./pics/2021-10-08-mitte-auhinnafond.png"></a><br>
<br>
Tähelepanu, tegemist ei ole auhinnafondi<br>
vaid üksnes illustratsiooniga.<br>
<br>
Siiski peaks suurema jama tegijale<br>
õigusega kuuluma pisema ahvi kolju,<br>
mis vähem filosoofiat võimaldab.<br>
<br>
Litsents: CC ASA 2.5<br>
Allikas: Wikipedia/PLoS Biology Journal</div>

<p>
Kandidaate võib üles seada aasta lõpuni, kirjutades Perestroika blogi
meiliaadressile. Kaasa tuleb panna kandidaadi sõnad, mis Eesti elanike seas
tõenäoliselt suremist edendasid, hõlbustasid või kättesaadavamaks tegid.
<p>
- Objektiiv sõnadega <i>"Hispaania hooldekodudes suri vahetult pärast COVID-19
vaktsiiniga pookimist 46 vanurit"</i> <b>(tõde: nad surid koroonasse pärast esmadoosi,
vaktsiin jäi hiljaks)</b> [1]
<p>
<div class=quote>
Tasub märkida, et statistiliselt suurim pärast vaktsiini suremise põhjus
ongi COVID ise: liiga hilja vaktsineerimine. Kui sõdur joob enne lahingusse minekut vett,
arvab algaja statistik, et vesi tapab.
</div>
<p>
- Varro Vooglaid sõnadega: <i>"lapsevanemad, saatke kooli avaldus,
et teie lapsi ei või teie loata vaktsineerida"</i> [2], samuti Objektiiv sõnadega
<i>"vanematel on õigus mitte lubada koolis oma laste maskistamist"</i> [3] ning Objektiiv
sõnadega <i>"valitsuse plaan asuda lastele koroonavaktsiini süstima on mõistusevastane"</i> [4].
<p>
<div class=quote>
Oma sõnul elujaatava seltskonna sõnades joonistub välja pelgalt reproduktiiv-autoritaarsus:
last vaadatakse kui vanema omandit, keda võib keelata abi saamast ja "saata kopsuga viirust tooma".
Loote elu kaalub neil üles naise eluplaanid, isegi kui tegu on peaajuta algega.
Sünni järel tundub, et õigused kaovad ära. Mõelgem sellele, kui nad jälle annetusi koguvad!
</div>
<p>
<p>
- Kalle Grünthal (EKRE) sõnadega <i>"Tallinna Lastehaigla Kliinikum varjab olulist infot
/.../ vaktsiinisüsti kõrvaltoimete tõttu surnud kaks 12-aastat poisslast" [5]</i>
<b>(tõde: kedagi ei surnud, Kalle levitas kuulujuttu)</b>
<p>
- Uued Uudised (EKRE) sõnadega <i>"Mitme tuntud inimese surmale eelnes vaktsineerimine - on see juhus?"</i> [6]
<b>(vastus: liigsuremus oli suvel kuumalaine tõttu, kliima niidab)</b>
<p>
- Telegram sõnadega <i>"Koroona on pettus! See ei ole tõeline meditsiiniline pandeemia!"</i> [7]
<b>(ohkama paneb, eks ju)</b>
<p>
- Martin Helme (EKRE) sõnadega <i>"kutsun üles inimesi kodanikuallumatuse korras eirama valitsuse uusi keelde"</i> [8]
<p>
<div class=quote>
Protest kõigi tervise hinnaga näib mõnele poliitikule aktsepteeritav. Meenutame seda KOV valimistel,
valides igast parteist vaid koostöövõimelisi isikuid. Valime ohutult, maskid ees ja võimalusel neti kaudu.
E-hääletamine pole täiuslik, ent on tänavu väga mõistlik.
</div>
</p>

<p>
P.S.
<p>
Täna ilmub Õhtulehes alltoodud reklaamtekst:
<p>
<a target=_blank href="./pics/2021-10-08-hooletusega-hukkamine.pdf">
<img class="content-image-wide" width=800 src="./pics/2021-10-08-hooletusega-hukkamine.png">
</a>
<p>

<p>
Allikaviited (lingid propangandasaitidele muudetud robotitele söödamatuks):
<p>
[1] https://0bjektiiv.ee/hispaania-hooldekodus-suri-vahetult-parast-covid-19-vaktsiiniga-pookimist-46-vanurit/<br>
[2] https://0bjektiiv.ee/varro-vooglaid-lapsevanemad-saatke-kooli-avaldus-et-teie-lapsi-ei-voi-teie-loata-vaktsineerida/<br>
[3] https://0bjektiiv.ee/varro-vooglaid-vanematel-on-oigus-mitte-lubada-koolis-oma-laste-maskistamist/<br>
[4] https://0bjektiiv.ee/juhtkiri-valitsuse-plaan-asuda-lastele-koroonavaktsiini-sustima-on-moistusevastane/<br>
[5] <a target=_blank href="https://epl.delfi.ee/artikkel/93998481/faktikontroll-tallinna-lastehaiglas-ei-ole-ukski-laps-vaktsiini-tottu-surnud-voi-pimedaks-jaanud">https://epl.delfi.ee/artikkel/93998481/faktikontroll-tallinna-lastehaiglas-ei-ole-ukski-laps-vaktsiini-tottu-surnud-voi-pimedaks-jaanud</a><br>
[6] https://uu3duudised.ee/arvamus/mitme-tuntud-inimese-surmale-eelnes-vaktsineerimine-on-see-juhus<br>
[7] https://www.t3legram.ee/teadus-ja-tulevik/video-ekspertide-ja-meditsiinidoktorite-poordumine-koroona-on-pettus-see-ei-ole-toeline-meditsiiniline-pandeemia<br>
[8] <a target=_blank href="https://www.err.ee/1608292404/martin-helme-kutsub-inimesi-ules-valitsuse-uusi-piiranguid-eirama">https://www.err.ee/1608292404/martin-helme-kutsub-inimesi-ules-valitsuse-uusi-piiranguid-eirama</a><br>
<p>

</div>
