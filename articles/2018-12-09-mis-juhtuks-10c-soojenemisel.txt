Mis juhtuks 10C soojenemisel?
2018-12-09
Finrod F
kliimamuutus, paleontoloogia, hoiatav näide

<p>
Kõigepealt, antud artikkel pole prognoos, pole seotud prognoosidega,
vaid on hoiatav näide paleontoloogilisest minevikust,
selle kohta, kui kaugel on Maa eluvormide taluvuspiirid.
<p>
Üleüldse on psühholoogid tõestanud, et muretsemine
ei aita tegutsemisele kaasa, ning kui me käsitleme kliimamuutust
millegi säärasena, mis üle meie jõu käib, ei saa me kindlasti
seda aeglustatud. Tegutsemise suundi teame isegi - autot ja elektrijaama
oleme kõik näinud, ja lehma samuti. Ilmselt suudaks kõige kärmemini
heitmeid vähendada põllumajandus, kui MIT retsepti järgi veiste dieeti muutes
<a target=_blank href="2018-11-23-veisepeeruga-kliimat-paastma.html">metaaniheitmeid 60% vähendataks</a>.
<p>
Kirjutab aga The Guardian <a target=_blank href="https://www.theguardian.com/environment/2018/dec/06/global-warming-extinction-report-the-great-dying">
sellest, mis juhtus Permi ajastul</a> 252 miljonit aastat tagasi.
Huvilisematele võib alternatiivse allikana pakkuda <a target=_blank href="https://en.wikipedia.org/wiki/Permian%E2%80%93Triassic_extinction_event">Wikipediat</a>,
mis koondab sündmusest laiema üldpildi.
<p>
Setteid uurides saab kindlaks teha soojenemise ulatuse.
The Guardiani allikas hindab selleks 10 kraadi Celsiuse järgi.
Wikipedia ei ole nii optimistlik, ja kirjutab (tõlge):
"Lisatõendid keskkonnamuutusest Permi-Triiase piiril viitavad 8 °C tõusule temperatuuris
ning CO2 taseme tõusule 2000 osani miljonist, võrdluseks on tänapäeva tase 410 ppm
ja tööstusrevolutsiooni eelne tase 280 ppm". 
<p>
Kokkuvõttes oleme siis viiendikul teest sama verstapostini.
Permi-Triiase massiväljasuremist peetakse vulkaanilise tegevuse süüks.
Võib oletada, et rahutu maa suretas massiliselt enda peal kasvanud metsi
(osad põlesid ja osadel lõppes jõud) ning lõhkus atmosfääri UV-kiirgust läbilaskvaks.
Kui kiiresti Permi-Triiase väljasuremine toimus,
on tagantjärgi öelda ilmselt võimatu. Arvata võib siiski,
et inimese toodud muudatused on selle kõrval suhteliselt kiired.
<p>
Kas elu kohanes sellega? Kui ruttu?
Vastus on paraku, et kui me otsime muutuse taset,
millega elu veel kohaneks, siis 10C on väljaspool igasuguseid mõislikke raame.
Kui tänapäeval toimuks sarnane sündmus, siis inimkond toime ei tuleks.
<p>
Permi ajastu lõpetanud katastroofi ajal suri mere-elustikust välja 96% liike.
Maismaa selgroogsetest hävis pelgalt 70%.
Kõigist liikide perekondadest lahkus areenilt 57%.
<p>
Järeldada võib, et elu Maal ei ole lõputu kohanemisvõimega.
Ja, ta kindlasti kohaneb, aga kui näeme toimumas muutust,
mis võib taluvuspiiridele ligi hiilida, peaksime olema arukad
ja aeglustama seda, ükskõik mis põhjusel see toimub.
<p>

