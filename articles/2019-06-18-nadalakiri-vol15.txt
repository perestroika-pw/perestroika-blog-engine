N15: kliimaplaanid, elektrita valimised, elundikaubandus
2019-06-18
perestroika.pw
nädalakiri


<p>
<div class=illustration-image>
<a target=_blank href="http://res.publicdomainfiles.com/pdf_view/134/13971725413107.jpg">
<img src="./pics/2019-06-18-permafrost-melting-and-fire.jpg"><br>
Igikeltsa sulamise ja metsapõlengu tulemus<br>
Allikas: NOAA, autor: Dr. John Cloud, litsents: public domain
</a>
</div>
<p>

<p>
<b>Kliimajutud ja kliimategude plaanid</b>
<p>
Kliimakriisist arusaamine levib vaikselt ka poliitikute seas.
Inglisekeelsete maade blokist kolmandana <a target=_blank href="https://globalnews.ca/news/5401586/canada-national-climate-emergency/">
kuulutas kliimaküsimuses hädaolukorra</a> välja Kanada,
näidates et taipliku tähelepaneku võib teha ka riigis,
millele kuulub arktilisi alasid.
<p>
Kanadal on järskudest muutustest palju kaotada
ning juba praegu kannatab maa igikeltsa sulamise ja maastikupõlengute käes.
Äärmuslikud ilmaolud võivad lühikese ajaga teha miljardeid kahju,
mida veeteede parem laevatamise võimalus ei korva.
<p>
Varem kriisi väljakuulutanute seas on Iirimaa jõudnud
tegude rajale: menetluses on eelnõu, mis <a target=_blank href="https://www.bbc.co.uk/news/world-europe-48668791">
keelaks 11 aasta pärast</a> uute bensiini või diiselkütust pruukivate autode müügi,
jättes tarbijale valida elektri, vesiniku ja metaani vahel (viimane ei tarvitse olla taastuvenergia
abil toodetud, aga metaani saab ka tuuleenergiast
toodetud vesiniku metaneerimisel).
<p>
Oleme varem rõhutanud, et puhtalt elektrisõidukitele
üleminekuks ei jätku maailmas akude tootmise võimekust
ja olemasolevad akutehnoloogiad pole selleks küpsed.
<p>
Jah, käesolev on investeerimisnõu: kui kellelgi on huvi,
varanatukest ja mõistust uurida veidi turgu,
valib ta investeerimiseks ettevõtteid, mis võimaldavad
olemasolevat autoparki juba lähitulevikus varustada ja käitada
biogaasiga, tuule ülejäägist toodetud vesinikuga või nende seguga.
<p>
Kümne aasta jooksul võiks jõuda sinnamaale,
et nii Hormuzi väina kui Pärsia lahe võiks
soovi korral kasvõi kinni betoneerida, ja kellegi silm ei pilguks.
Sellest, kuidas hetkel paljude silm pilgub ja käsi väriseb
naftatankerile kinnitatud magnetmiinide tõttu,
on kõik ilmselt juba küllastumiseni lugenud.
<p>
&nbsp;
<p>


<p>
<div class=illustration-image>
<a target=_blank href="https://commons.wikimedia.org/wiki/File:Powerline-separators.jpg">
<img src="./pics/2019-06-18-transmission-line.jpg"><br>
Kõrgepingeliin<br>
Allikas: Wikimedia, autor: Kreuzschnabel, litsents: ArtLibre
</a>
</div>
<p>

<p>
<b>Elektrita valimised?</b>
<p>
<p>
<a target=_blank href="https://www.bbc.com/news/world-latin-america-48652686">BBC kirjutab</a>
põnevast planeerimata tsiviilkaitse õppusest, mille omakeskis
korraldasid Argentina ja Uruguai. Nimelt toimus massiivne elektrikatkestus,
mis jättis ilma vooluta praktiliselt mõlemad riigid,
kusjuures Argentinas oli valimispäev. Jah: ilma elektrita
veetsid aega 48 miljonit klienti.
<p>
Teema võttis üles ja seda arendas edasi Helsingin Sanomat,
kirjutades, <a target=_blank href="https://www.hs.fi/kotimaa/art-2000006145342.html">kui palju oleks vaja</a>,
et Soome elektrivõrk maha tuleks ja kui kaua kuluks, et see uuesti üles saada.
Teemat kommenteeris Veli-Pekka Nurmi, kes on kursis põhivõrgu
operaatori Fingrid-i paari aasta taguste harjutustega.
Nendes mängiti simulaatoril läbi ühe elektrijaama ootamatud hooldustööd
ja teise elektrijaama vigastus väikelennukiga toimunud õnnetuse läbi.
<p>
Tulemus? "Saime Oulust allpool elektri ära," tõdeb Nurmi.
Teoreetiliselt on soomlastel võimalus käitada Helsingi ja Tampere
piirkonda iseseisvate saartena, aga kumbagi võimekust
pole kunagi proovitud. Kardetavasti tähendaks isegi proovimine
säärase taseme kaost, et kirjeldama sobiks seda vaid ropud sõnad.
<p>
Et inimestel ülemäära mugav ei oleks, <a target=_blank href="https://www.hs.fi/ulkomaat/art-2000006144535.html">
kirjutas samal nädalal New York Times</a>, et vastuseks Venemaa küberluure tegevusele
USA kriitilises infrastruktuuris on USA luureagentuurid
paigaldanud pahavara ka Venemaa elektrivõrgu juhtsüsteemidesse.
<p>
Trump lahvatas selle peale ereda leegiga põlema,
nagu oleks tema vastu vägistamissüüdistus uuesti esitatud,
ja kiljus Twitteris, et <a target=_blank href="https://www.hs.fi/ulkomaat/art-2000006144535.html">
tegemist on samaaegselt vale ja riigireetmisega</a>.
Emotsionaalselt ülesköetud oligarh unustas kuidagimoodi ära,
et korraga see mõlemat olla ei saa, tõenäoliselt aga on tõde
ja pole isegi eriline saladus. Harjugem maailmaga,
kus elektrivõrk on potentsiaalne sihtmärk. Kas teie suudate ilma elektrivõrguta
toime tulla? Kui kaua? Kas ka talvel? Järsku suudame
isegi valimised läbi viia? Jah, mõtlemisainet on paljudele.
Meie inimestest üks suudaks püsti jääda, ülejäänud oleks siruli.
Valida saaks ainult ägisemise ja hammaste krigistamise vahel,
seda kah paberiga.
<p>
&nbsp;
<p>


<p>
<div class=illustration-image>
<a target=_blank href="https://commons.wikimedia.org/wiki/File:DNA_sequencing_interferogram.png">
<img src="./pics/2019-06-18-dna-interferogram.jpg"><br>
DNA interferogramm, litsents: public domain
</a>
</div>
<p>

<p>
<b>Hiina kasutab tõenäoliselt tapetud vangide elundeid</b>
<p>
Kui seda kirjutaks suvaline nurgatagune leht, jätaksime uudise edasi andmata,
paraku kirjutab seda The Guardian.
<p>
Kui uurinud ja järeldanud oleks suvalised tüübid, mitte sõltumatu tribunal,
kus osalesid meditsiini eksperdid ja argumente kaalus Rahvusvahelise Kriminaalkohtu
endise Jugoslaavia tribunalis süüdistajana töötanud vanemadvokaat Sir Geoffrey Nice (QC),
siis me ei väidaks, et Hiina <a target=_blank href="https://www.theguardian.com/world/2019/jun/17/china-is-harvesting-organs-from-detainees-uk-tribunal-concludes">
jätkuvalt kasutab vangidelt saadud elundeid</a> organisiirdamisteks.
<p>
Paraku me seda väidame, kuna teised on selles veendunud.
Hiina teatas aastal 2014, et lõpetab hukatud vangidelt siirdamiseks
elundite hankimise. Tribunal, mille koostas Rahvusvaheline Elundisiirdamiste
Väärkasutamise Lõpetamise Koalitsioon (ETAC) uuris küsimust
ja on nüüdseks jõudnud järeldusele, et praktika ei ole lõppenud.
<p>
Statistilise anomaaliana torkab silma, et elundisiirdamise
ooteajad Hiina haiglates on rahvastiku dünaamikaga seletamatul
kombel lühikesed. Vangis istunud on rääkinud korduvatest tervisekontrollidest
seletamata põhjustel. Haiglatest on lekkinud teavet,
et siiratavate elundite allikaks võivad olla usulahu Falun Gong
vangistatud liikmed.
<p>
Eelneva taustal on UK parlament kaalunud <a target=_blank
href="https://www.theguardian.com/law/2019/apr/01/uk-patients-china-organ-tourism-ban">
Hiinas elundisiirdamistel käimise täielikku keelamist</a>.
Meie arvame, et tõhusam oleks keeld kehtestada Euroopa Liidu tasemel
või nõuda igalt Hiinas elundi saanud isikult
siirdatud elundi DNA testi ning doonori sugulastele ligipääsu võimaldamist,
et neid oleks võimalik küsitleda ja teha kindlaks,
kas elund pärineb väidetavast allikast.
<p>
Juhul kui Hiina Rahvavabariik lubab oma asutustel
säärase praktika jätkamist, tasub asjaga seotud isikutel
meeles pidada, et sääraste tegude tõendid elavad inimeste sees edasi
aastakümneid ning geeniuuringud muutuvad peadpööritava kiirusega odavamaks.
Võimud ei püsi igavesti ja inimsuse vastased kuriteod ei aegu.
<p>

