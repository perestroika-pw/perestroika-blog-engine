Word, Taavi, ja rikume populistide valija
2018-10-30
Jaan Veski
Taavi Aas, õige jutt, ekre, tigedus, strateegia

<p>
Kaua võttis, aga ikka juhtus.
Pärast seda, kui mõned ekremistid abilinnapea Kõlvarti küsimuse peale
(et kas igale poole on vaja suvaliselt riigilippusid toppida)
püha viha täis läksid ja teda päritolu põhjal sobimatuks liigitasid,
võttis asi susisedes mitu nädalat.
Võib-olla linnapeal ongi pikk süütenöör, või loodeti et tuleb vabandus.
Vabandust pole tulnud, ning täna kirjutas Taavi Aas päris selgelt,
et <a target=_blank href="http://epl.delfi.ee/news/arvamus/taavi-aas-ekre-tige-ja-kitsas-rahvuslus-pole-eesti-moodi?id=84168223">EKRE versioon
rahvuslusest on sobimatu</a> ja pole heade kommetega kooskõlas.
<p>
EKRE on kohati nagu sügisene tihane, rebib seinast nokaga raevukalt Makroflexi tükke
aga mida ta sellega peale hakkab? Ega ta sinder ometi seda ei söö? :O
Mis tal mureks on? Omad joped on mäe peal, sõna saab laialt (sensatsioon müüb),
raha tiksub riigieelarvest erakonna kassasse. Ometi on ikka jälle soov,
et teistel halvem oleks, justkui siis hakkaks omal parem.
<p>
Sotsioloogia ja psühholoogia on üritanud selgitada,
milles asi võiks olla. Üks hüpotees on see, et kui poliitika
põimub identiteedi ja egoga, siis viimastest hoiatakse kümne küünega kinni.
Ehk aitaks soovitus: võtke vabamalt, tõenäoliselt oleme me kõik klounid? :P
Klounid olles on maru naljakas, kui me nii tõsised ja püha viha täis oleme. :D
<p>
Teine võimalus on muidugi see, et valijaskonna hoidmiseks
on seal teadlikult valitud vastandumise strateegia. Järsku see on ärimudel?
Tekitad kujuteldava ohu (suvaline kubujuss kõlbab), kui oht ei kipu tekkima,
siis trollid, järsku keegi näkkab... pakud kujuteldavat kaitset tõrvikute all,
oled hõimupealik, sinu hõim kummardab sind, mis sest et naaberhõim mõtleb
et "järsku on suht stabiilne"?
<p>
<b>Vastandumise vastu aitab valija, kes teab, mis talle oluline on.</b>
Valija, kes teab, et ühiskonnas konflikti õhutamine ei too midagi head,
üksnes lubab vähestele võimu, enamusele toob aga selgelt halba.
Valija, kes teab, et olulised küsimused on hoopis,
ega seadus ebavõrdsust ei kasvata, et oluline on, kui Haigekassa on haige,
kui tänav on autodest umbes, või kui laps ei saa head haridust.
<p>
Meie valimislubadus: rikume ära populistide valija,
et nad ei saaks olla populistid ja edukad samal ajal. :D
<p>
