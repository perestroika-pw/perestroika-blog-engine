Viimane päev toetada põhisissetuleku uuringut!
2019-01-07
Jaan Veski
CITO!, põhisissetulek, uuring

<p>
Õhtulehes kirjutab Jaanus Nurmoja, et tingimusteta <a target=_blank href="https://www.ohtuleht.ee/913865/jaanus-nurmoja-kodanikupalgaga-jaaksid-paljud-konfliktid-olemata">põhisissetulek ("kodanikupalk")
hoiaks ühiskonnas ära konflikte</a> ja säästaks inimeste närve,
toimides turvavõrguna neile, kes muidu valusalt kukkuda võivad.
<p>
Jaanus on seda teemat edendanud Rahvakogust saati,
ning muuseas algatanud rahvaalgatuse,
<a target=_blank href="https://rahvaalgatus.ee/initiatives/c79c1938-dc37-439e-9e5b-9033c534239b">mil on hetkel 971 digiallkirja nõutavast tuhandest</a>
<b>ja mille tähtaeg on täna, 7. jaanuaril 2019 kell 23:59</b>.
Algatus taotleb, et korraldataks tingimusteta põhisissetuleku teemaline uuring,
kogumaks teavet säärase meetme võimalikkuse ja mõju kohta Eesti oludes.
<p>
Me ei saa Nurmojale vastu vaielda, sest teema on läbi uurimata.
Perestroika toetab kindlaks tegemist, kuidas säärane meede mõjuks.
Kuigi soovime riigi rolli vähenemist ühiskonnas, olema valmis teaduslike tõendite ees
Kropotkini teosed käest panema ja pügama riiki muust otsast.
<p>
Küll aga võime juba praegu, Perestroika novembrikuise artikli <a target=_blank href="http://perestroika.pw/2018-11-03-raha-ei-muuda-laisaks.html">
"Raha ei muuda laisaks"</a> baasilt öelda, et väikeses summa makstaval tingimusteta
põhisissetulekul ei oleks negatiivset mõju tööhõivele, kuna muidu oleks
see Alaska osariigis Alaska Permanent Fund Dividend'i maksete tõttu 
viimaste aastakümnetega juba ilmsiks tulnud.
Helsingin Sanomat usutles hiljuti Soome põhisissetuleku katsetuses osalenuid
ja tulemus on: <a target=_blank href="https://www.hs.fi/talous/art-2000005890438.html">
inimesed peavad kõige olulisemaks hirmu kadumist</a> ja ilma katsetuseta
oleks kolmest inimesest üks ettevõtte loomata jätnud.
Ta poleks seda lihtsalt julgenud.
<p>
Et Nurmoja algatus ja 971 allkirja raisku ei läheks,
kutsun teid levitama infot algatuse kohta ja kaaluma,
kas tahaksite algatust toetada? Algatus on sõnastatud mõistlikult:
<p>
<div class=blockquote>
<p>
Allakirjutanud taotlevad tingimusteta põhisissetuleku (edaspidi: põhisissetulek või kodanikupalk) teostatavusuuringu läbiviimist Eestis, sealhulgas<br>
<p>
- võimalike Eestile sobivate ja jõukohaste põhisissetuleku maksmise ja rahastamise mudelite väljatöötamist<br>
- ühe või mitme väljatöötatava põhisissetuleku mudeli testimist Eestis<br>
- põhisissetuleku mõju uurimst kõigi sotsiaalsete rühmade suhtes<br>
- põhisissetuleku (kodanikupalga) töörühma moodustamist poliitikutest, teadlastest ja teemaga seotud huvigruppide esindajatest ning loetletud tegevuste käivitamist riigikogu käesoleva koosseisu poolt<br>
<p>
Allakirjutanud ei nõua selle pöördumisega<br>
<p>
- põhisissetuleku kehtestamist<br>
- ühegi Eestis võimaliku põhisissetuleku ja selle rahastamise mudeli vaikimisi eelistamist teistele<br>
</div>
<p>
Palun et kaaluksite, kas see vajab ka teie allkirja.
<p>


