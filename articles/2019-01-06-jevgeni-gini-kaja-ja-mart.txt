Jevgeni arvutas Gini, Kaja saatis Mardi seenele
2019-01-06
1 MΩ
kokkuvõte

<p>
Aasta esimene nädal tõi meile poliitilisel maastikul paljugi värskendavat.
<p>
Kõigepealt ärkas pühade-uimast üles Jevgeni Ossinovski,
kes otsustas inimesi šokeerida sellega, et <a target=_blank
href="https://www.facebook.com/jevgeni.ossinovski/posts/2477721432301330">postitas Facebooki
2 lehekülge teksti koos Exceli tabeli väljavõttega</a>,
kus näitab, et Gini koefitsient on siiski langenud (sissetulekud muutunud võrdsemaks).
Aasta 2013 väärtuselt 35.6 on jõutud aasta 2018 väärtusele 31.6.
Rõhutame siia kõrvale, et varad jagunevad palju ebavõrdsemalt,
kui sissetulekud: Eesti Panga arvutatud netovarade Gini oli 2016. aastal 69.0.
<p>
Facebooki elanikud jooksid seinatäie teksti ja arvude eest kiljudes ära,
kuid ilmselt tellis Jevgeni postitusele võimenduse ja see jälitas
hirmunud inimesi Facebookis veel 3 järjestikust päeva!
Oleme tänaseni šokis, et Facebooki saab sihukeseks asjaks kasutada
ja erafirma <b>lubab oma platvormil</b> sihukest tegevust! :P
<p>
Siiski ei terroriseerinud ta Facebooki-kogukonda põhjuseta. :)
Statistikaameti aruanne ajendas küsima, kas ja kuidas ebavõrdsus kasvab.
Ossinovski tuli tagasi järeldusega, et pigem siiski ei kasva,
viimati tammub paigal, aga suur klass elanikke (pensionärid)
kelle sissetulek turul toimuvale ei reageeri,
on massiliselt ületanud Statistikaameti seatud piiri
olukorra "rahuldav" ja "suhteline vaesus" vahel.
Ja muidugi üksikvanemad, kelle seisund halvenenud on.
<p>
Ossinovski seega ei eita probleemi, vaid püüab seda lahti mõtestada.
Ta mainib, et pensionivalem järgneb palgakasvule aastase viivega
ja järgmise aasta tulemustes peaks nägema maksuvaba miinimumi reformi tulemusi.
Lisaks rääkis ta, et sotsidel on programmis 5 meedet lastega perede
heaolu parandamiseks, muuhulgas tasuta lasteaed
ja lastetoetuse tõus 60 euro pealt 100 peale.
<p>
OK, Jevgeni saab pooled värvipliiatsid kätte, aga tugrikud
jätame oma kätte hoiule, järgmine aasta vaatame, kas maksuvaba
miinimum mõjus neile. Ja Facebook on kassivideote jaoks!
<p>
<b>Siis tõi keegi Kaja Kallase kätte EKRE programmi.</b>
Sellega tutvumise järel teatas Kaja, et <a target=_blank 
href="https://poliitika.postimees.ee/6492589/kaja-kallas-on-selge-et-ekre-l-pole-reformierakonnaga-uhisesse-valitsusse-asja">sihukese asja
nimi on lausaline populism</a>, asi pole jätkusuutlik
ja ohustab põhiseaduslikku korda. Mart võib üksi seenele minna,
Kaja temaga valitsust ei tee.
<p>
"Nad lähevad teadlikult valijat hirmutamise ja võltslubadustega petma.
Reformierakond ei aktsepteeri sellist käitumist. EKRE on teinud ise kõik selleks,
et teistel erakondadel ei jää muud üle kui välistada nendega koostöö
Eesti juhtimisel," kommenteeris Kaja Kallas.
<p>
Me tegelikult mõistame Marti - tal on nii väga vaja võimule,
et ükskõik mille lubamine näib aktsepteeritav.
Siiski võinuks ekremistid EL-ist lahkumise idee kuhugi ära peita.
See on nagu nööri otsas rippuva skalpide koguga
sööklasse minemine. :P Isegi kui on odavama otsa söökla,
ikka hakatakse kõõrdi vaatama ja prioonihaigustest sosistama. :P
<p>
Oleme õnnelikud, et keegi ei näidanud Kajale kodukootud suur-ajatolla,
perekonna ja traditsioonide kaitsja 50-punktilist usumääruste kogumit.
<p>
<b>Välisuudistest loeme</b>, et <a target=_blank href="https://www.postimees.ee/6492506/ungaris-avaldati-taas-meelt-orjaseaduse-vastu">
Ungaris avaldatakse ikka meelt, aga isake Orban ei tagane</a>.
Hiinas jätkuvalt <a target=_blank href="https://www.postimees.ee/6492002/miljon-uiguuri-kannatab-piinamist-ja-sunnitood">
represseeritakse uiguure massiliselt ja esineb ka piinamist</a>,
soovime Taiwani saarele edu tormis üksi purjetamisel, kui Trump
pardalt maha veerema peaks. Viimati nimetatud isik
aga ärpleb Kongressiga, mis ei taha talle müüriraha anda.
<p>
BBC kirjutab, et <a target=_blank href="https://www.bbc.com/news/world-europe-46764500">Euroopa pagulaskriis on otsa lõppemas</a>,
tasemelt 1 800 000 (illegaalset piiriületust EL piiridel, sõltumata eesmärgist või põhjendusest)
aastal 2015 on jõutud tasemele alla 200 000 aastal 2018.
Mardil on vaja lõpuspurdiga pingutada, kütus on lõppemas,
kui kuskil uut sõda ei tule. Erdogan võib aga uue sõja peagi püsti panna...
<p>


