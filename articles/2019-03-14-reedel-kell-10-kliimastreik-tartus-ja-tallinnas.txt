Reedel kell 10: kliimastreik Tartus ja Tallinnas
2019-03-14
perestroika.pw
kliimamuutus, streik, tänavapoliitika

<p>
Lugesime Eesti ökoriigi sümboolse varivalitsuse tegija Roy Strideri FB-lehelt (ta ise plaanib kah minna),
et reedel jõuab ülemaailmne kliimastreik Tartu ja Tallinna tänavaile.
<a target=_blank href="https://epl.delfi.ee/news/eesti/kliimastreik-jouab-eestisse-reedel-lahevad-noored-kooli-asemel-tanavale?id=85573269">
EPL kirjutab</a>, et nii õpilased kui täiskasvanud jätavad töö tegemata või tunnid ja loengud külastamata,
juhtimaks tähelepanu faktile, et kui kliima nässu läheb, pole tööst ega
õppimisest ühiskonnale enam mingit abi.
<p>
"Oleme esimene põlvkond, kes teab, et hävitame oma planeeti,
ja viimane, kes saab midagi ette võtta," kirjutavad ürituse
korraldajad, ja neil on tuline õigus.
<p>
<a target=_blank href="https://commons.wikimedia.org/wiki/File:%22FridaysForFuture%22_protest_Berlin_14-12-2018_07.jpg">
<img class=illustration-image src="./pics/kliimastreik_saksamaal.jpg">
</a>
<p>
Valdavalt noored korraldajad leiavad, et täiskasvanud ei tule probleemiga toime
ja meie hinnangul nad ei eksi. "Lähme ja näitame 15. märtsil Riigikogu ees rahumeelse protesti teel,
et kliimamuutus on probleem, mida valitsusel pole õigust enam tagaplaanile jätta,"
kirjutavad nad.
<p>
EPL sõnul oli Toompeale end osalema märkinud üle 400 isiku. Meie kontrollimisel
oli neid juba üle 600, ning <a target=_blank href="https://www.facebook.com/events/447806042633345/">huvi oli tundnud</a>
2600 inimest. Tartus on potentsiaalseid osalejaid veel 300.
<p>
Tänavad ei ole ainult kõndimiseks, tänavad on ka poliitika tegemiseks.
Eriti on tänavad vajalikud siis, kui võimule on saamas seltskond,
kellest osade jaoks kliimamuutust pole ning põlevkivi
võiks veel sadakond aastat korstnast välja ajada.
<p>
Streik on tõestatult toimiv poliitikasse sekkumise viis.
Jätke tööle minemata või jääge "haigeks".
Tulge koosolekule! Hiie puudumisel koguneme lähimale väljakule
ja teeme valju kära!
<p>
Foto: <a target=_blank href="https://commons.wikimedia.org/wiki/File:%22FridaysForFuture%22_protest_Berlin_14-12-2018_07.jpg">kliimastreik Berliinis</a> pruunsöe kaevandamise
lõpetamist nõudmas, allikas Wikimedia Commons, vabalt kasutamiseks.
<p>
