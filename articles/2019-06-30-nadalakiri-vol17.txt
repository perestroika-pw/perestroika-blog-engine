N17: kuidas mitte teha
2019-06-30
perestroika.pw
nädalakiri



<p>
See nädalakiri (vabandame, et eelmine vahele jäi,
lugege selle asemel Feministeeriumi avaldatud Jaan Veski
artiklit <a target=_blank href="https://feministeerium.ee/kuidas-kasutada-demokraatiat/">"Kuidas kasutada demokraatiat?"</a>)
keskendub negatiivsusele. Seekord jutustame, kuidas mitut sorti asju mitte teha. :)
<p>


<p>
<div class=illustration-image>
<a target=_blank href="https://commons.wikimedia.org/wiki/File:The_House_of_Leaves_-_Burning_4.jpg">
<img src="./pics/2019-06-30-the-house-of-leaves-burning.jpg"><br>
Põlev raamat "The House of Leaves"<br>
Allikas: Wikimedia, autor: LearningLark, litsents: CC BY 2.0
</a>
</div>
<p>

<p>
<b>Kuidas mitte e-raamatupoodi teha</b>
<p>

Cory Doctorow <a target=_blank href="https://boingboing.net/2019/06/28/jun-17-2004.html">meenutab</a>
oma blogis, mida ta Microsofti raamatuäri kohta <a target=_blank href="https://boingboing.net/2004/06/17/why-microsoft-should.html">aastal 2004</a>
kirjutas. Nimelt seda, et Microsoft peab DRM-iga mängimise ära lõpetama.
DRM-i ehk digitaalse õiguste jõustamisega e-raamatupoes mängida
on umbes sama tark, kui päris raamatukogus süütepudelite ja tõrvikutega žongleerida.
<p>
Raamatuid kirjutatakse eeldusel, et neid on teinekord uuesti vaja.
Neid kirjutatakse, et teave säiliks. Microsoft võtab peagi maha oma
e-raamatuäri litsentside kontrollimise serverid, mispuhul
nende müüdud e-raamatud... lõpetavad olemas olemise.
<p>
Kuna tegemist ei ole pankrotiga (aga ärimaailmas juhtub ka kontrollimatuid
pankrotte - just nagu päris maailmas juhtub sõdu, mis Interneti maha toovad),
siis klientidele hüvitatakse kahju.
<p>
Vanasti raamatud kirjastaja meelemuutuse või pankroti korral
õhku ei lennanud. Et aus olla, on mul riiulil üks raamat
aastast 1895, mis ikka vahest kasulikku teavet jagab,
kuigi riik, milles see kirjutati enam ei eksisteeri,
inimesed on surnud ja (oh õudust) isegi mood on muutunud.
<p>
<p>
&nbsp;
<p>



<p>
<div class=illustration-image>
<a target=_blank href="https://commons.wikimedia.org/wiki/File:Clinic_on_a_Slope_(23237249203).jpg">
<img src="./pics/2019-06-30-clinic-on-slope.jpg"><br>
Juhuslik peretervise kliinik mäenõlval, foto on illustratiivne<br>
Allikas: Wikimedia, autor: Michael Coghlan, litsents: CC BY SA 2.0
</a>
</div>
<p>

<p>
<b>Kuidas mitte abordi vastu võidelda</b>
<p>

<p>
USA avalik-õiguslik raadiokanal NPR jutustab oma veebilehel loo
<a target=_blank href="https://www.npr.org/sections/goatsandsoda/2019/06/27/736574110/study-u-s-ban-on-aid-to-foreign-clinics-that-promote-abortion-upped-abortion-rat">
USA presidentide mõjust abortide arvule Aafrikas</a>.
<p>
Teatavasti on kõik viimasel ajal Valgesse Majja sattunud vabariiklased
keelanud oma ametiajal jagada abi heategevuste kaudu,
mis pere planeerimise teemal nõu andes mainivad võimalusena aborti.
<p>
(Tasub teada, et valdav enamus teaduspõhist nõu andvaid ettevõtmisi seda
ka mainib, ent kunagi ei soovitata seda esimese valikuna,
ning võimaluse lisaks räägitakse ohtudest.)
<p>
Kuna presidendid Obama ja Clinton on oma ametiaegadel piirangu maha võtnud,
on ajaloos talletunud huvitav muster, mis võimaldab nähtuse mõju uurida.
Nüüd on sellest uurimus tehtud. The Lancet pole sealjuures
suvaline meditsiini teemaline ajakiri, vaid maailmas kõrgelt hinnatud
teadusajakiri, kuhu minevad uuringud loetakse enne avaldamist mitme
eksperdi poolt läbi.
<p>
Järeldused, mille Lancet avaldas, näitavad et abordist rääkimise rahastuse
kinnikeeramine vabariiklaste poolt <a target=_blank href="https://www.thelancet.com/journals/langlo/article/PIIS2214-109X(19)30267-0/fulltext">
suurendab abortide arvu</a>. Uuringu valimiks olid 743 691 sündi ning aborti 26-s
Saharast lõunasse jäävas riigis. Aastatel 2001-2008, kui piirang oli jõus,
kasvas USA abist enam sõltuvates maades (võrreldes vähem sõltuvate maade
ja ilma piiranguta perioodidega) abortide arv 4..8 abordi võrra
10 000 naise kohta aastas, mis on varasema tasemega võrreldes 40% suurune sagenemine.
Sümmeetriliselt sellega leiti raseduse vastaste vahendite kasutamise
3..15 protsendipunkti suurune langus ning raseduste 3..2 protsendipunkti
suurune sagenemine (suhteliselt 12% suurune sagenemine).
<p>
Järeldus on ühemõtteline: presidendid Reagan, Bush I, Bush II ja Trump
on toetanud järjekindlalt Aafrika vaesemates maades aborti.
Kui poliitika töötaks põhimõttekindlalt, siis süüdistaks
Ameerika Taliban nüüd vabariiklikke presidente genotsiidis
ja Euroopa Liit nõuaks neilt kahjutasu koormava sisserände
põhjustamise eest.
<p>
Paraku ei hinnata presidente selle järgi, kas nende teod saavutavad eesmärke,
vaid üksnes selle järgi, kas nad avalikkusele meeldivat juttu ajavad.
<p>




<p>
<div class=illustration-image>
<a target=_blank href="https://i.redd.it/d28dxnq6w1731.jpg">
<img src="./pics/2019-06-30-intellektuaalide-kogunemine.png"><br>
Intellektuaalide kogunemine, kuvatõmmis Reddit-ist<br>
Allikas: Reddit, autor: tundmatu, kasutus: fair use
</a>
</div>
<p>

<p>
<b>Kuidas mitte Sinise Äratusega lasketiirus käia</b>
<p>


<p>Just nagu keegi Redditis
<a target=_blank href="https://www.reddit.com/r/Eesti/comments/c6hb68/intellektuaalide_kogunemine/">kirjutas</a>,
on Ruuben Kaalep millalgi EKRE-noortega <a target=_blank href="https://i.redd.it/d28dxnq6w1731.jpg">
lasketiirus meelt lahutamas käinud</a>.
<p>
Kuna tänapäeval lasketiirus käimisel on nähtavasti ohutult laskma õppimisest
tähtsam teha selfie-sid ja grupipilte, et hiljem netis "gängsta" välja näha
ja äärekuninga punkte teenida, on osad noorpoliitikud kasutanud võimalust
ka individuaalselt revolver pihus poseerida ja oma pildile hiljem juudivastaseid avaldusi
<a target=_blank href="https://imgur.com/a/NiRKGTy">peale sobitada</a>.
<p>
Miks see ääretult rumal on? Seepärast, et poliitilise jõu väärtust tõstab rahumeelsus.
Poliitilised jõud, mis mängivad relvadega, annavad vihje,
et relvad on poliitika tegemiseks sobiv vahend.
Ei ole. Kui relvad oleks poliitika tegemiseks sobiv vahend,
poleks inimkonda enam alles, Eesti rahvast ammugi poleks,
ning kui relvad saaks sobivaks vahendiks, oleks varsti
putukate kord tsivilisatsiooni värki proovida.
<p>
Poliitikat tehakse sõnadega ja ja kõvatamine ei aita edasi.
Niisiis Ruuben, palun tehke veel, kui erakonna maine liiga kõrge on.
<p>








