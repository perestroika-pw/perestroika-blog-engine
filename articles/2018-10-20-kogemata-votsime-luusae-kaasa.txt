Kogemata võtsime luusae kaasa
2018-10-20
Finrod F.
lühirepliik, Saudi-Araabia, ei usu

<p>
Nagu Saudi Araabia on nüüdseks tunnistanud, nad kogemata saatsid 15 jõuametkondade tölli
kahe lennukiga Türgisse. Täiesti kogemata oli üks surnutega tegelev arst,
kes eksikombel võttis kaasa luusae. Seejärel sai Khashoggi <b>kogemata</b> surma.
Tegijal ikka juhtub!
<p>
Perestroika avaldab kaastunnet Jamal Ahmad Khashoggi lähedastele ja soovib,
et kõik süüdlased <b>käsuliini kõrgeima tasemeni</b> ette kavatsetud mõrva eest vastutaks.
<p>
Paraku eeldab see, et mitte ainult kõik EL liikmesriigid, vaid ka Ameerika Ühendriigid
lõpetaks Saudi Araabia poliitilise ja sõjalise toetamise,
et selles riigis toimuks rahva enda algatusel võimuvahetus,
vältimatust kaosest tõuseks uus riik (loota, et koheselt palju parem, on palju loodetud,
aga nagu näha, siis teisiti ei saa) ning et peale käsutäitjate mõistetaks kohut valitsejate üle,
kuhu iganes nad ei põgeneks. Valitsejate üle kohtu mõistmine on üks keeruline asi,
mistõttu paljud valitsejad tunnevad end karistamatuna.
<p>
Kui välispoliitika ei põhine enam ammu väärtustel,
võib "sõbraliku" riigi diktaator olla oma rahva halvim vaenlane,
ja temaga minnakse ikka tegema äri ja suruma kätt.
Et välispoliitika ei põhine väärtustel, on probleem.
<b>Varem või hiljem tuleb sääraste asjade eiramine ringiga tagasi.</b>
<p>
"Juhuslikult läksime kahe lennukiga" (BBC ülevaade kahtlustatavaist)<br>
<a target=_blank href="https://www.bbc.com/news/world-middle-east-45906396">Who's who in alleged Saudi 'hit squad'</a>
<p>
Viited varasematele ohvritele: Middle East Eye<br>
<a target=_blank href="https://www.middleeasteye.net/news/Saudi-Arabia-long-and-dark-history-abductions-1848677102">Saudi Arabia's long and dark history of abductions</a>
<p>
<b>Täiendus:</b> ei uskunud kogu maailmas keegi nende seletusi. Muuseas
jõudis Merkel poole miljardise relvatehingu osas öelda, et juhtumata jääb (sihukesed asjad aitavad).
Tulemusena võib nüüdseks BBC:st lugeda, et välisminister Adel al-Jubeir lõpuks tõdes,
et toimus mõrv, ning seda kavatsetakse uurida sellena ja luba sellise operatsiooni ettevõtmiseks polnud.
Nende kõrgused pesevad oma etturitest käed puhtaks ja karistavad neid.
Esialgu midagi muutuda ei saa. Küll aga peab ülejäänud maailm meeles pidama,
millised tulevikuperspektiivid on maal, kus nii toimub.
<p>
<a target=_blank href="https://www.bbc.com/news/world-middle-east-45935823">BBC: Saudi Arabia says journalist was murdered</a>
</p>
