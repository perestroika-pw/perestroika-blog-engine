Kingi tüdrukule nelikopter ja Füübits!
2018-12-14
Finrod F
feminism, tabud, jõulukink

<p>
Jaani Veski artiklit <a target=_blank href="https://feministeerium.ee/naisterahva-liikumisest-feminismi-avatud-peatukk/">
naisterahva-liikumisest</a> saate lugeda Feministeeriumist.
<p>
Jätkuks aga kirjutab Helsingin Sanomat (Norstati tehtud 500 vastajaga küsitluse põhjal)
<a target=_blank href="https://www.hs.fi/kulttuuri/art-2000005929690.html">
jõulukinkide dünaamikast</a> ja leiab, et tüdrukutele kingitakse muinasjutu raamatuid
ja pehmeid mänguasju, poistele aga populaarteaduslikke raamatuid
ja konstruktoreid. Soosituim värv poiste kinkidele oli jätkuvalt
sinine, ja tüdrukute puhul roosa. :(
<p>
Täpsemalt ostsid vastanutest 54% tüdrukutele pehmeid mänguasju,
37% kunsti- ja käsitöötarbeid ja 36% muinasjuturaamatuid.
Poistele seevastu ostsid raamatuid 55% kinkijaid,
legosid 43% ja autosid 41%. Kokkuvõttes siis võime ohata, et ühiskond ikka veel taastoodab oma
soorolle harjumuspärasel viisil: eeldab, et teatud lastele
meeldivad teatud kingid.
<p>
Kompromissitud öko-vegan-säästuässad ütleks siinkohal,
et ärge üldse osalege kingirallis - suure tõenäosusega ostate vale kingi,
mis peagi prügimägesid kaunistab või Iru elektrijaama korstnast
välja tuleb.
<p>
Mõistes, et kompromissitu olemine pole kõigile poliitiliselt
võimalik (äi ahhetab ja ämm noomib :P ) soovitame siiski,
et korraldage väike uutmine ja pange sugulased ahhetama uuel moel! :)
<p>
Las kopter läheb seekord tüdrukule.
Kunstitarbed on poisi jagu, ta võib olla järgmine Banksy,
ja sillutada riskantse graffitiga teed pöörase rikkuse poole! ;P
(Printsessikostüümi ära kingi, mehelikkuse traditsioonilised raamid
on nagu avavangla, sugulased võivad talibaniseeruda!)
Puhuks kui kopteri tõstejõust ei jätku, soovitan konstruktorit,
mis võimaldab tuttavaks saada mehhaanika alustega ja ehitada
esimese korraliku kraana! :)
<p>
Mõlemale kinkige aga eakohane raamat selle kohta,
kuidas asjad toimuvad, <a target=_blank href="https://www.accelerista.com/eluviis/soovitame/fuubits-eesti-lastele/">näiteks Füübits</a>,
mida on hoolega 6 aastat kirjutatud! :) Ära kulub ka mõni raamat,
mis õpetab, kuidas katseid teha ning asju üle kontrollida. :)
Viimane on ka hea ettekääne leida kõige olulisemat 
- aega koos toimetamise jaoks. :) Kui keegi teid
töödega liialt koormama kipub, seletage neile,
et peate jälgima, et laps ei valmistaks "elevandi hambapastat"
väljaspool vannituba! :P
<p>
Muinasjuturaamatuid aga vältige - sest me kõik teame,
et Tolkieni muinasjutud on nukrad, mõeldud täiskasvanutele,
ja täis saatuslikke vigu, ülejäänud aga lihtsalt stereotüüpsed. :P
<p>
