Veel on aega ratast parandada
2019-03-12
perestroika.pw
pressiteade, toetame KE vasaktiiba

<p>
<b>Pressiteade: veel on aega ratast parandada!</b>
<p>
<a target=_blank href="./pics/ratta_parandamine_3.jpg">
<img class=illustration-image src="./pics/ratta_parandamine_3v.jpg">
</a>
<p>
Et toimetada kohale meie <a target=_blank href="2019-03-11-avalik-kiri-ke-juhatusele.html">
avalik kiri</a>, mis soovitab Keskerakonna juhatusel
tulla ära läbirääkimistelt taevamanna lubajate, autoritaarsuse ihalejate,
vähemustelt õiguste äravõtjate ja ebavõrdsuse pooldajatega
(jätame lugeja mõistatada, mis poliitiline jõud see võiks olla),
korraldasime ööl vastu 12. märtsi Keskerakonna kontori ees
omalaadse triki.
<p>
Võtsime mõned valimiskampaaniat näinud jalgrattad ja mõned
tõukekelgud ja parkisime nad kolmnurgas kõnniteele ühe jämeda posti külge.
Hommikul palusime ühel tuttaval aktivistil
võtta näputäis silte ja minna kaameraga vaatama, kuidas kulgeb.
<p>
Meie järeldus on, et sõnum on Keskerakonna kontorisse sisse kantud.
Nimelt oli enamus meie silte maha rebitud
ja ilmselt Jüri Ratase laua peale viidud.
Samuti oli kohutava ohu vastu kutsutud politsei,
kelle esindaja jalgrattaid igakülgselt pildistas.
<p>
<a target=_blank href="./pics/ratta_parandamine_4.jpg">
<img class=illustration-image src="./pics/ratta_parandamine_4v.jpg">
</a>
<p>
Meie tuttav pildistas üles nii Keskerakonna kriitikatalumatuse kui politsei,
samuti nende kiire soovi asjale ametlik käik anda.
<p>
Ta mõistis, et Jüri laual ei tarvitse olla piisavalt kvaliteetseid
parempöörde eest hoiatavaid silte, sest need on rataste pealt
maha kiskumisel kannatada saanud. Hea tahte märgina viis ta erakonna sekretärile
peotäie värskeid värvilisi silte juurde.
<p>
Oleks ju plass, kui peaminister peab lugema
kusagilt jalgratta pakiraamilt maha rebitud materjali.
Lugeda aga soovitame. Jüri, loe see palun läbi,
tekst ei ole pikk.
<p>
Samuti pea meeles, et niimoodi rallit ei sõideta. Praegu tajuvad nii
Keskerakonna vasakpoolsed kui EKRE parempoolsed valijad,
et nende häältega on joostud võssa saaki jagama.
<p>
Nii ei käi asjad, kohe tõesti ei käi. Poliitikat tehes peab meeles pidama,
et mainet ei saa maha rebida - ainult silte saab!
<p>
Käesolevat pressiteadet ja selle fotosid võib piiranguteta jagada
ja muudetud kujul taaskasutada, sealhulgas ka ärilisel otstarbel.
<p>
<a target=_blank href="./pics/ratta_parandamine_2.jpg">
<img class=illustration-image src="./pics/ratta_parandamine_2v.jpg">
</a>
<p>
