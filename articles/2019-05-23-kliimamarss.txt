Kliimamarss 24. mail kell 18
2019-05-23
perestroika.pw
kliimamuutus, tänavapoliitika, meeleavaldus


<p>
<div class=illustration-image>
<img src="./pics/2019-03-15-kliimastreik.jpg"><br>
</a>
</div>
<p>


<p>
<p>
<a target=_blank href="https://www.facebook.com/events/2433837826844433/">Kliimastreigi korraldajad</a>
kirjutavad Facebookis, et reedel, 24. mail kell 18:00 toimub Tallinnas,
Tartus ja Pärnus kliimamuutuse vastu üles kutsuv rongkäik.
Kelle jaoks FB kättesaadav pole, saab ürituse kohta lugeda
<a target=_blank href="https://www.muurileht.ee/kiirkohting-kristin-siil/">Müürilehest</a> või hoopis <a target=_blank href="https://bioneer.ee/kliimamarss-24-mail-tallinnas-tartus-ja-p%C3%A4rnus">Bioneerist</a>.
Kogunemine Tallinnas toimub Lossi platsil kell 18, marsime Vabaduse väljakule.
<p>
"Meeleavaldustega nõuame, et valitsus asuks tegutsema keskkonna kaitsmise ja kliimakatastroofi vältimise nimel,"
kirjutavad korraldajad, lisades järgnevat:
<p>
"Võib tunduda, et väikesest Eestist ei sõltu midagi, kuid tegelikult on meil üks suurimaid ökoloogilisi jalajälgi maailmas. Maailmas on vaid 16 riiki, mille süsinikuheidete hulk elaniku kohta on suurem kui meie oma. Kuidas see ometi võimalik on? Nimelt on Eestis üks suurimaid põlevkivitööstusi maailmas. Vähemalt hoiame oma kallist metsa? Tegelikult väga ei hoia, juba 2010. aastast raiutakse aastas üle 10 miljoni kuupmeetri, mida on rohkem, kui Eesti metsades tegelikult jätkusuutlik oleks."
<p>
Kui me ei soovi, et päevakorda tekiks kuuse väljasuremise küsimus
või põnevate troopiliste haiguste leviala ei laieneks sügavale Euroopasse,
et nälg ei ajaks jääkarusid Venemaa põhja-asulate prügimägedele plastikut sööma,
et suuri jõgesid toitvad liustikud ei hakkaks mängima miljardite inimeste toidulauaga...
<p>
...siis me võtame jalad tagumiku alt välja, teeme ise ja nõuame tegusid.
Juba on teoksil liidestumine Euroopa elektrivõrkudega,
et paremini tasakaalustada taastuvenergia ebaühtlast toodangut.
Mina nõuaksin Eestisse salvestava elektrijaama rajamist,
et kohalikku elektrivõrku saaks lülitada rohkem tuuleparke
ilma selle autonoomsust ohvriks toomata.
<p>
Mina nõuaksin biogaasi sobituste autodele lisamise toetamist,
et teha midagi juba enne, kui elektriautod massiliseks kasutuseks praktilised on.
Nõuaksin korteriühistute toetamist nõuande, tüüp-projektide
ja renoveerimistoetustega, et majad energiasäästlikumaks saaksid
ja kaks ühistut kahes samatüüpi majas ei maksaks kahekordselt projekteerimise eest.
Nõuaksin laadimistaristu kiiret arendamist tänavatel,
loobudes ajutiselt kasvõi sealt võetava elektri arveldamisest,
kui vaid inimesed lõpetaks fossiilkütuse põletamise.
<p>
Rail Balticut mina ei vastustaks, kuna see raudtee hakkab käima
ainult elektriga, ning asendab maanteedel kihutavaid autosid
ikka väga suures koguses.
<p>
Küsimusele "KAS PEAN KOHALE TULEMA?" vastavad korraldajad: "Jah.
Ainult nii saame valitsusele näidata, et nad ei saa probleemi ees igavesti silmi kinni pigistada.
ÜRO andmetel on meil halvima vältimiseks veel ainult 11 aastat aega midagi muuta,
mis tähendab, et viimane aeg on tegutsema hakata."
<p>
<p>


