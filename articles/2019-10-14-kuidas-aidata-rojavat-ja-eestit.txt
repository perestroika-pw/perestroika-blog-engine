Kuidas aidata Rojavat ja Eestit?
2019-10-14
perestroika.pw
rojava, sõda, ravimid, korjandus


<p>
<b>1. Kuidas aidata Rojavat</b>
<p>

<div class=illustration-image>
<a target=_blank href="https://en.wikipedia.org/wiki/File:Bar%C4%B1%C5%9F_P%C4%B1nar%C4%B1_H%C3%A2rekat%C4%B1_sonras%C4%B1_Resulayn_(Ser%C3%AAkan%C3%AE)_bombalan%C4%B1yor.jpg">
<img src="./pics/2019-10-14-shelling-of-serekani-ras-al-ayn.jpg"><br>
Ras al-Ayn'i (Serêkanî) pommitamine 2019-10-10<br>
Allikas: Wikipedia, litsents: public domain
</a>
</div>
<p>

<p>
Oluline jutt kõigepealt: Süürias käib uus sõda, kus meie liitlane NATO raames, Türgi Vabariik,
hävitab Lähis-Ida peaaegu ainsat inimõigusi austavat demokraatliku ühiskonna alget,
Süüria Demokraatlikku Föderatsiooni, ehk Rojavat.
<p>
<a target=_blank href="http://www.heyvasor.com/en/alikari/">Heyva Sor a Kurdistanê</a>
on Kurdistani Punane Poolkuu - mittetulundusühing, mis tegeleb
humanitaarabiga ja organiseerib piirkonda ravimeid ja meditsiinitarbeid.
Kümne eurone antibiootikumide pakk võib päästa haavatu elu.
HSaK-l on osakondi tosinas EL-i riigis (ja kaugemal kuni Jaapanini välja)
ning nad vajavad hetkel tõsiselt annetusi. SEPA ülekanne
panku ei toida, kõik jõuab kohale. Olukorraga on lisaks kiire.
<p>
Kui neile annetuse teete, pole teil moraalset kohustust
kallata ehitus-, bio- ega olmejäätmeid Türgi saatkonna aeda.
Ärme lase end provotseerida - valime konstruktiivse tee. :)
<p>
Nüüd, kus oluline info on edasi antud, tuleb rääkida taustast ja teha järeldusi.
Türgi kasutab rünnakuks sisuliselt terroriste - üksuseid, mis hukkavad sõjavange,
tapavad haavatuid ja mõrvavad tsiviilelanikke.
<p>
Lisaks rikub Türgi rahvusvahelist õigust, okupeerides üha suurenevat osa Süüriast.
Talvel 2018 okupeeriti Afrin, nüüd on järg Rojava käes. Tulemusena hävib Süüria ainus osa,
kus inimõigused veel kehtisid, pääsevad vangist vabaks tuhanded Islamiriigi sõdalased, kelle "kalifaat"
seal ca. 11 000 kurdi sõduri elude hinnaga ära kustutatud saadi.
<p>
Juba praegu antakse linnu ja maakondi kurdide poolt kiirkorras
ära Süüria valitsusele - Bashar al Assadi valitsusele, mis kasutab vahest genotsiidiks keemiarelvi,
aga tundub nüüd pisema hädaohuna, kui Türgi Vabariik.
<p>
Üksõik, kas te loete Wikipediast <a target=_blank href="https://en.wikipedia.org/wiki/2019_Turkish_offensive_into_north-eastern_Syria">neutraalset kokkuvõtet</a>,
või mõne anarhisti viimast sõnumit Serêkanî linnast, mis üllatuseks kirjutamise hetkel
vist veel vastu pidas... või leiate Redditist video, kus Türgi finantseeritud
banded tapavad relvadeta sõjavange teepervel (seda teeb meie liitlane NATOs)
või loete, kuidas viimati mõrvati kurdi naispoliitik ja tema autojuht,
(nad polnud esimesed ega viimased mõrvatud tsiviilelanikud sel päeval, aga
kuna ta oli poliitik, teame et ta nimi oli Hevrin Khalef - ma ei lisa siia
videot, kus Türgi teenistuses olev terrorist tema surnukeha saapaga togib,
aga see on saadaval - just nagu Islamiriik ei jätnud oma kuritegusid
dokumenteerimata, ei jäta seda ka Türgi Vabariigi loodud üksused)...
<p>
<p class=quote>
"According to Kurdish sources, Kurdish local politician Hevrin Khalaf was executed near Qamishli by Turkish-backed troops, her death was later confirmed by the SOHR.[111] SOHR further reported that at least 9 civilians had been executed by the Turkish-backed troops.[112]"
<p>
...põhimõtteliselt, ükskõik mis materjali te ei kasuta, teile peaks selgeks joonistuma, et:
<p>
<ul>
<li>riigi juhtkonnal, mis need väed saatis, pole põhimõtteid<p>
<li>kui ainuvõimul on põhimõttevaba president, on leping - tint paberil<p>
<li>häda korral pole sääraselt NATO liikmelt kokkulepete täitmist loota<p>
</ul>
<p>
Järjelikult pole Türgi koht Põhja-Atlandi Nõukogus ega Euroopa Liidu liikmekandidaadina.
Isegi mitte tolliliidus. Türgi koht on rahvusvahelise boikoti, laenu- ja investeerimiskeelu all,
Euroopa Liidu kõrgeimate võimalike kaitsetollide sihtmärgina, Euroopa Liidu rangeima võimaliku
viisapoliitika reguleerimise alas. Sõnad ei peata armeesid, aga majanduskriis võib seda teha.
Ent majanduskriisi võib tulla omavahel jagada. Kas Euroopa Liidu elanikel on soolikat,
et elada üle väike majanduskriis, ennetamaks tulevikus mõnda sõda?
<p>
<p>
<b>2. Kuidas aidata Eestit?</b>
<p>
Suurem mure on: mida loota teiselt NATO liikmelt, mille president,
sattudes ebamugavasse skandaali, võib-olla soovis tähelepanu
kõrvale juhtida sellelt, et püüdis mõjutada USA sisepoliitikat
välisriikide kaudu.
<p>
Nimelt andis meie toredale liitlasele Erdoganile loa selleks mõnusaks rünnakuks
meie kallis liitlane Trump. Kas tal oli hetkel piisavalt kainet mõistust, et seda võiks lugeda tahtlikuks teoks,
või saab ta end vabandada ajutise tajuhäire või intellektipuudega, on esialgu ebaselge, aga...
<p>
...kui pole väärtustepõhist maailmakorda, milles kokkulepped on enamat kui tint,
siis on täpselt sama palja tagumikuga nii Süüria Kurdistan kui Eesti Vabariik.
Jaa, sauna uksest paistab lumehanges luuravale hundile meie paljas tagumik -
ja kurdid ajavad kõrbes sama äri, mida Soome ajas Talvesõjas.
Peatavad elu hinnaga agressiivset suurriiki, mis pole õnneks sama suur,
aga on neist mitu korda sõjaliselt üle.
<p>
Anarhistina ma ei põeks väga Eesti Vabariigi pärast, sest riike ju jätkub?
Ent samas olukorras on siis kõik maailma riigid.
Palja tagumikuga viibijate nimekiri hakkab siis meie ümbruskonnas
pidurduma alles Rootsi kohal, tulenevalt koledast sõjatööstusest ja joonistest
külmkapi alumises sahtlis, mis kahtlaselt palju meenutavad
60-ndatel külmutatud tuumarelva programmi.
<p>
Väärtusteta maailmas tagab puutumatuse võime hävitada endast palju rohkem.
Kuna inimene on ekslik (tuumasõda on kogemata proovitud alustada juba vähemalt viis korda)
siis väärtusteta maailmas on inimkonnal alla sajandi jagu pidutseda.
Kui miski ei loe, siis varem või hiljem keegi alustab.
<p>
Aeg on kutsuda agressorid korrale meetmetega, mis neile valu teevad,
isegi kui haiget saame ka meie siin, kõrvalises kolkas.
Järgmisena tuleb lisada Euroopa Liidu tegevuste hulka sõjaline koostöö.
USA jätkamise korral senise kursi peal võib NATO millalgi laguneda.
Muidugi võime loota, et järsku USA elanikud otsustavad
vihase klouni ametist vabastada, aga lootus pole tegevuse vorm.
<p>

