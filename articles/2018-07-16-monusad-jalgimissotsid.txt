Mõnusad jälgimissotsid
2018-07-16
Finrod F.
lühirepliik, ment erakonnas, erakond kiivas

<p>Sotsialistid peaks ju olema nummid. Sihukesed pehmed ja paid
nagu seltsimees Ossinovski põsk, mitte nagu Lenini teravatipuline torkehabe. :P
Ning üsna ohutud, humanistlikel põhimõtetel tegutsevad.
Sihukesed, kes pigem jäävad varvastpidi teerulli alla ja ütlevad "aih",
kui et kellestki raginal traktori + äkkega üle sõidavad. Eks ju?
<p>
Paraku on Eesti sotsialistidel juba 20 aastat üks luukere kapis.
Täpsemalt, see luukere vahetub neil rotatsiooni korras.
Kord on tema nimi Jüri, siis on tema nimi Andres, kord tahab
oma käsilastele elektrišokirelvi (ja saab need), teinekord
jälle et kiiruskaamerad avastaks, kas te hoiate käes
päikeseprille (mis tõstavad liiklusohutust) või taskurätikut (hall ala, trahvime igaks juhuks),
mobiiltelefoni (mille te peaks aknast välja viskama, see jälitab teid!)
või näitate kaamerale keskmist (anna minna, pool anarhistipunkti, kolleeg!).
<p>
Sotsialistide sekka on peamast alati infiltreerunud keegi ment.
Parimal juhul mendist inimeseks saamise pikal konarlikul teel kaugele edenenud isik,
aga halvimal juhul KaPo eks-peadirektor, siseminister või noh,
te kujutate ette.
<p>
Hei, sotsid, tehke oma erakonnas kord majja! Kui see ment jälle hakkab
mingit düstoopilist jälgimisühiskonna projekti läbi ajama,
öelge talle et "ei riku erakonna mainet sedasi!". Kui ta kuulda ei võta,
tehke korraks Bakunini nägu ja kasutage väljendit "või muidu".
Nõuande eest võlgnete kaks krooni, arve saabub homme.
</p>
