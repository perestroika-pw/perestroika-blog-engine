Mart Helme ainuvõim ja kurgimopeed
2019-03-09
Finrod F
ambitsioon, kurgimopeed barad-duri tipus

<img class="illustration-image" src="./pics/kurgi-kuradi-mopeed.jpg">
<p>
Pärast seda, kui lugesin HS-i uudist selle kohta,
et kõik Soome parteid on astunud kompassil <a target=_blank href="https://www.hs.fi/politiikka/art-2000006026006.html">
sammu vasakule ja enamus allapoole</a> ja ERR-i uudist, et sealsetel valimistel
<a target=_blank href="https://www.err.ee/917395/uuring-soome-sotsid-on-edumaad-konkurentide-ees-suurendanud">
võidavad tõenäoliselt sotsiaaldemokraadid</a>, tundus et tuleb igav uudistenädal.
<p>
Seejärel kostis Õhtulehe suunalt umbes säärane heli,
<a target=_blank href="https://www.ohtuleht.ee/944959/mart-helme-meie-eesmark-on-teha-uhel-paeval-ainuvalitsus-">
nagu kuljustega kaetud narr oleks hüpanud täie hooga kööginõude letti</a>
ja koos sellega ümber kukkunud. Avasin kiiruga kollase lehe
ja vastu vaatas Mart Helme. Vana on paremale ülanurka kinnisõitmise ikka
südameasjaks võtnud ja innustatuna 17.8 protsendilisest häältesaagist möödunud valimistel
(see on 11% kõigist hääleõiguslikest kodanikest), on tal sihiks nüüd EKRE ainuvõim. :D
<p>
Koalitsioonid teistega Marti ei huvita - jätavad ikka mõru maigu.
Mart on solvunud, et Kaja ega Jüri teda kõrtsu pole kutsunud,
sest Mart on neist ikka pea jagu taibukam ja tema erakonna tulevik on <a target=_blank href="https://kultuur.err.ee/918310/kaarel-tarand-kuidas-lugeda-valimistulemusi">
niivõrd ere</a>, et tema mittekutsumine on lihtsalt solvang! :)
<p>
Paraku on Eesti juba üle võetud. Soomest tulnud rohelise
kurgimopeedi poolt. Redditis on juba tegevust alustanud <a target=_blank href="https://www.reddit.com/r/Eesti/comments/aybevz/kaks_kurgimopeedi_kohtumas_koloriseeritud_1934/">kurgimopeedi kultus</a>,
varsti registreeritakse kurgimopeedi partei,
valitsus kukub iseenesest, kui ministrid töö tegemise asemel meeme jagama hakkavad,
tulevad ennetähtaegsed valimised, kurgimopeed saab kõik hääled peale paari tagurliku haldja oma,
siis disainitakse Pikk Hermann ühe teise torni stiilis ümber,
ja selle tipus hakkab alaliselt särama plastmassist kurgimopeed.
<p>
Kallis Mart, ära heida meelt! Kurgimopeed ei tulnud maale sinu pärast.
Tal pole EKRE plaanide suhtes mingit vimma ega vihameelsust,
ta lihtsalt unustas teie tunnete peale mõelda!
Kurgimopeed palub teilt andeks, aga ta on tõesti saabunud selleks,
et võimu enam kunagi ei tõsiselt ei võetaks. :D
<p>
