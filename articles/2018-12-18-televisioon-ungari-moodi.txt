Televisioon Ungari moodi
2018-12-18
Jaan Veski
Ungari, töötajate õigused, meedia

<p>
Pärast seda, kui Ungari opositsiooni esindajad riikliku telekanali majast
<a target=_blank href="https://www.err.ee/885495/ungari-opositsionaarid-visati-rahvusringhaalingu-hoonest-jouga-valja">
turvameeste poolt jõuga välja visati</a>, on maja juures paar korda
päris mitu (ca. 5000) inimest meelt avaldanud. Nüüdseks on
opositsioonil lubatud oma avaldus esitada, kas nad eetrisse said,
pole meile veel selge. Senikauaks leiutati uus televisiooni vorm ja võeti kaasa projektorid,
et <a target=_blank href="https://i.redd.it/c25n9ahztw421.jpg">öisel ajal majaseintel oma sõnumit edastada</a>. :)
<p>
Helsingin Sanomate jaoks <a target=_blank href="https://www.hs.fi/ulkomaat/art-2000005939844.html">raporteerib Budapestist Aiski Röykäs</a>:
"Inimesed on šokeerivalt vihased. Meeleavaldus oli väga häälekas
ja politsei poole loobiti plekkpurke. Märulipolitsei oli täies varustuses
ja kasutas esmakordselt 12 aasta jooksul pipragaasi. Füüsilise löömingu
võimalus oli olemas. /.../ Ungaris on tänaseni olnud äraütlemata kena
meelavaldamise kultuur, aga eelmise kolmapäevaga see muutus."
<p>
Peamister Viktor Orbani partei Fidesz pole tänaseni vägivalda pruukinud,
kuna neile pole see vajalik olnud. Saanud 2010 võimule, on Orban
jõudumööda Ungaris kriitilised hääled summutanud. Vaba meedia
on praktikas vaigistatud, kohtuvõim muudetud valitsuse kummitempliks
ja opositsioon lõhestatud kildudeks, millest ükski valitsusele
väljakutset esitada ei suuda.
<p>
Sellest hoolimata on Fideszi toetus kõrge püsinud,
ning Orbani demokraatiavastasele tegevusele pole tekkinud vastukaalu.
CNN seevastu tõdeb, et <a target=_blank href="https://edition.cnn.com/2018/12/18/europe/hungary-protests-orban-intl/index.html">
uus seadus on opositsiooni ühendanud</a>. Meeleavaldustele
tulid teineteist segamata kõik, ametiühingutest paremäärmulasteni.
"Räägib üsna palju, kui Jobbiki [tõlkija märge: autoritaarsed rahvusäärmuslased]
ja romade lipud kõrvuti püsti seisavad", seletab Ryökäs.
<p>
Milleks Fidesz äärmiselt ebapopulaarset seadust läbi ajama hakkas, ei ole selge.
Juba ette oli kindel, et ka enamus Fideszi omi toetajaid on seaduse vastu.
Oletatakse Saksa autofirmade lobitööd, aga otseseid tõendeid pole.
<p>
"Ungaris on väga suur tööjõu puudus. Väljaränne on samuti meeletu
ja inimesi on lahkunud stabiilselt pikema aja vältel.
Mina ei mõista, kuidas arvati, et see seadus antud juhul aitab," ütleb ta.
Seadus on veel välja kuulutmata. Ametiühingud on teavitanud,
et kui president seadusele alla kirjutab, teevad nad üldstreigi.
<p>
Perestroika ei julge loota Orbani valitsuse kukkumist,
küll aga soovib, et ungarlased saaks lisatöö asemel lisapalka.
Kui maal on tööjõu puudus ja euroala madalaim palgatase,
siis edasi lükatud palgaga lisatöö on eriti mage nali.
<p>

