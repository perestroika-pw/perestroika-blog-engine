Perestroika mässab, saamata intervjuu Ernitsaga
2019-01-05
perestroika.pw
huumor, meta, bioloogia

<p>
Juba täna õhtul tormab esimene SÄ (sarnasus taotluslik) maakuulaja
oma suure juhi Facebooki-sõnumeerijasse ja kannab ette: "Perestroikas on võimuvõitlus,
anarhistidel on Barcelona moodi maipühad! Rattad vahetavad kohti,
osad reklaamivad sotse! Keegi on ühe plakati valge värviga üle pihustanud
ja musta värviga ära sodinud, <b>ausõna, meie seekord ei teinud!</b>"
<p>
Kallid lugejad, ärge muretsege, teie poliitilise huumori allikas ei ole hädaohus.
See on kõik meie info-operatsioon kõmu tekitamiseks!
Kõik on täiesti lõdva käega kontrolli all.
Juhtus lihtsalt nõnda, et Jaan tahtis intervjuud
Peeter Ernitsalt, Finrod aga leidis sahtlist Vennaskonna plaadi
ja tahtis intervjuud Roy Striderilt.
<p>
Edasi läks nii, et hoolimata kinnitustest, et lepime ausate vastustega
ja avaldame sõna-sõnalt, ei saadud Ernitsalt intervjuud kätte,
kuna tollel lõppes aeg otsa - kalade moraaliprobleemid jäid lahenduseta,
alligaatori munade jahutamine otsustamata,
mitokondri deporteerimine ripub juuksekarva otsas
ja me ei saanud Ernitsalt isegi seda teada, milline
õudsate äärmuslaste punt ikkagi Rootsis anarhistide ja
feministide lemmikut Pipi Pikksukka taga kiusab!
<p>
Finrod F aga korraldas suurema jama. Selle asemel,
et sotside nimekirjas kandideeriva muusiku, kirjamehe ja aktivistiga külma
närvi hoides intervjuu teha, läks ta nepotismi ja kallutatuse libedale teele,
käis Sven Mikseri ja Riina Sikkutiga pannkooke söömas,
peaaegu liitus SDE-ga, laenutas pooled rattad midagi vastu saamata
(kahtlustame, et talle lubati maagia ministri portfelli)
Roy Strideri kandidatuuri toetama ja seda need nüüd ajutiselt teevad.
Õnneks rakendub 22. jaanuaril poliitilise välireklaami keeld
ja rattad naasevad Perestroika lipu alla.
<p>
Mis parata, selline on anarhisti igapäev!
All saate siiski lugeda nii meie vastusteta küsimusi Peeter Ernitsale
(vastused võite ise juurde mõelda) ja varsti kutsume
teid lugema intervjuud Roy Strideriga. Seni palume teil säästa
meeletult raha, kuna Mario Draghi käskis (et annetaksite selle
Roy Strideri kampaaniaks) (eelnev on valeuudis või isiklik arvamus) (ei ole) (on küll). :P
<p>
Olemata jäänud intervjuu:
<div id=ernits class=blockquote>
<b>Perestroika:</b> "Tülitan libertaar-sotsialistlikust blogist 'Perestroika'.
Meil oleks suur soov teilt intervjuud küsida. Intervjuus tahaksime
küsida teile nõu järgmiste kuumade teemade kohta:
<p>
- hõbekogred<br>
- merikilpkonnad, krokodillid ja alligaatorid<br>
- klounkalad ja kollane saurusmureen<br>
- mitokonder<br>
- kui mitu pärilikku tegurit määrab inimese välised sootunnused?<br>
- see, et kas androgeenitundetus on patt? :)<br>
- kas närvirakkudeks diferentseeruvad rakud loevad otse sootunnuseid
kodeerivaid geene, või pigem sõltuvad signaalidest, mis organismi
"alakorruselt" nendeni keemilisel teel levivad?<br>
- Pipi ja Viplala raamatud"<br>
<p>
<p>
<b>Ernits:</b> "Aitüma aktuaalsete teemade julge püstitamise eest.
Olete ikka kindel, et suudate leppida ausate vastustega?"
<p>
<p>
<b>Perestroika:</b> "Jaa, vastustega peab leppima kindlasti, tegemist on eksperimendiga, et
"mis juhtub, kui intervjuud küsida ja see päriselt avaldada kah". Täht
tähelt ja sõna sõnalt, aga formaat seab siiski pikkuspiirid (no ühe
küsimuse loodaksime ühe lausega ära küsida, ja vastuse osas loodaksime,
et järsku mahub tosina lause sisse)... /.../"
<p>
<p>
<b>Perestroika:</b> "Meie toimetus sai nüüd küsimustele viimase lihvi peale. Ühest küljest
loodame, et intervjuu teiega aitab väärt bioloogia-teadmisi rahva seas
levitada, ja teiseks soovime piiri panna Rootsis puhkenud Pipi-vaenule,
sest ta on paljudele meist armas rollimudel. Oleme üdini tänulikud
kuitahes leidlike vastuste eest, kuna kõik meie küsimused on konksuga.
Vastused ei pea olema isegi teemakohased."
<p>
<p>
<b>* Oleme kuulnud, et Eesti laiuskraadidel on hõbekogred</b> (Carassius
gibelio) feminismiga liiale läinud, isaseid eksisteerib vaid kahes
järves, mujal puha emased ja kloonivad endid kuldkogrega koos kudedes,
kuid nendega ristumata ( <a target=_blank href="http://www.kalapeedia.ee/3804.html">http://www.kalapeedia.ee/3804.html</a> ).
<p>
Andke palun nõu, mida nurjatuse lõpetamiseks teha: kas võiks aidata
veekogude töötlus androgeensete ainetega, või tuleks kokresid
kuidagimoodi sündsusele veenda?
<p>
<p>
<b>* Räägitakse, et rohelise merikilpkonna</b> (Chelonia mydas), pesakondadest
kooruvad madalal või kõikuval  temperatuuril isased, kõrgel ja
stabiilsel temperatuuril aga emased järglased ja teatud protsent
vahepealse sooga indiviide ( <a target=_blank href="https://www.ncbi.nlm.nih.gov/pubmed/7079758">https://www.ncbi.nlm.nih.gov/pubmed/7079758</a>
).
<p>
Soovitage palun, mida peaks eelneva taustal tegema, kas püüdma ära hoida
kliimasoojenemist, laskma kilpkonnadel minna nagu lähevad, või pakkuma
süstemaatiliselt pesade jahutust?
<p>
<p>
<b>* Levib jutt, et eelnev kehtib ka alligaatorite kohta</b> (
<a target=_blank href="https://www.sciencedaily.com/releases/2015/12/151223134112.htm">https://www.sciencedaily.com/releases/2015/12/151223134112.htm</a> ).
Kuidas arvate, kas valgu TRPV4 on krokodilliliste genoomi lisanud Nõukogude
sabotöörid, kurat isiklikult või saab sihuke jumalavallatu asi ise
kujuneda? ;)
<p>
Oleme mures, et pesitsev alligaator ei lase oma mune jahutada, vaid
muutub agressiivseks. Kuidas arvate, kas alligaatoreile peaks jätma voli
otsustada oma järglaste soo üle?
<p>
<p>
<b>* Klounkalade osas väidetakse, et nad järjepidevalt kooruvad isastena</b>
ja pärast soovivad emaseks muutuda, aga grupi domineeriv kala ei luba, vaid
muutub agressiivseks (
<a target=_blank href="https://en.wikipedia.org/wiki/Amphiprioninae#Reproduction">https://en.wikipedia.org/wiki/Amphiprioninae#Reproduction</a> ).
<p>
Meile tundub, et klounkalade soolis-hierarhilise taustaga agressiooni
tuleks taunida, aga alternatiiv oleks nad tervikuna normaalsete loomade
hulgast välja arvata. Kuidas teie õigeks peaksite?
<p>
<p>
<b>* Oleme kuulnud, et kollane saurusmureen</b> ( Rhinomuraena quaesita )
tegeleb samuti soovahetusega ( <a target=_blank href="http://www.fishbase.se/summary/8594">http://www.fishbase.se/summary/8594</a> ),
kuid oskab vältida sellega kaasnevaid sotsiaalseid probleeme, näiteks
vägivalda oma kaas-angerjate suhtes.
<p>
Kas head käitumist arvesse võttes võiks teda normaalseks kalaks pidada?
<p>
<p>
<b>* Mitokondri kohta on liikvel jutud</b>, et see organell on tegelikult
endine bakter, kel on rõngakujuline DNA, mis ei integreeru meie
rakkudesse kohe üldse.
<p>
Öelge palun, kas päristuumsed olendid peaks sallima säärase sisserändaja
elutsemist meie rakkudes, isegi kui ta saabumisest miljard aastat möödas
on ja ta hapniku hingamist võimaldab?
<p>
<p>
<b>* Kas hindaksite palun</b>, kui mitu geeni inimese sootunnuseid välja
kujundab, ja kuidas nad Y-kromosoomi sugu määrava piirkonna (SRY)
poliitikat tõsiselt võtma panna?
<p>
Oleme mures, et ainuke viis garanteeritud ja õigete sootunnustega
inimesi saada on GMO-inimste kujundamine. Kas säärane temp oleks ülla
eesmärgi nimel lubatav?
<p>
<p>
<b>* Oleme kuulnud</b>, et androgeenitundetusega inimene võib olla välimuselt
naine, aga geenide järgi mees, vedades alatult ninapidi nii ennast kui
kõiki teisi, sõpradest vihavaenlasteni.
<p>
Oleme veendunud, et säärane teesklus on patt, aga kuidas säärast pattu
lunastama peaks?
<p>
<p>
<b>* Vajaksime nõu närvirakkude diferentseerumise kohta.</b> Kas teaksite nõu
anda: kas nad loevad otse Y-kromosoomi sugu määravat piirkonda (SRY),
või ootavad keemilisi signaale organismi alakorruse elundkondadelt?
<p>
<p>
<b>* Lugesime EKRE uudistesaidilt</b>, et Astrid Lindgredni "Pipi Pikksuka"
raamatud on Rootsi lasteaedades keelu alla sattunud, sest Pipi
meresõitjast isa Efraim Pikksukk valitsevat lõunamere saarel "neegreid",
mis ei ole aupaklik termin.
<p>
Oleme tõsiselt mures, kuna Pipi on nii feministide kui anarhistide
rollimudel: maailma kõge tugevam tüdruk, kes ei võta täiskasvanuid
autoriteedina ja on majanduslikult sõltumatu.
<p>
Kas teaksite nimetada, milline äärmusvasakpoolne liikumine
Pipi-raamatuid vaenab, sest soovime nendega ühendust võtta ja nad ümber
veenda. ;)
<p>
<p>
<b>* Anne M. Schmidt'i lastejutus "Viplala"</b> saabub rahulikku Blomide perre
oma maalt lahkunud halva tinistamis-oskusega kahtlane päkapikk, kes
põlisrahva esindajad pisendab, supivabriku direktori koeraks muudab,
linnarahva kõhud ploomisupiga pea peale pöörab ja sedasi nii perekonna
kui ühiskonna oma vallatule diktaadile allutab.
<p>
Kas Viplala on hoiatusromaan pagulastega kaasnevate ohtude kohta ja
peaks olema lastaedades kohustuslik kirjandus? :)"
<p>
<p>
<b>Perestroika:</b> "P.S. Ega meie küsimused liiga kiuslikud ei olnud?
<p>
Me ei tahaks kellelegi küsimustega liiga teha, aga teades et olete
endine bioloog (nagu üks meie seas kah) tekkis see mõte, et küsida
sääraseid asju."
<p>
<p>
<b>Ernits:</b> "Head uut aastat, kahjuks  pole praegu mahti neil teemadel rääkida,
kuigi rääkida oleks palju."
<p>
<p>
<b>Perestroika:</b> "Aitäh - ja head uut aastat ka teile. Kahju et hetkel aega ei ole."
<p>
</div>
<p>
Niimoodi meie bioloogia-alased teadmised ühekülgseks jäidki. :)
<p>
