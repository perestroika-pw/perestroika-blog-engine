Ajad ja koordinaadid Kertšist
2018-12-04
Jaan Veski
bellingcat, kertši väin, rekonstruktsioon

<p>
Helsingin Sanomat <a target=_blank href="https://www.hs.fi/ulkomaat/art-2000005920086.html">jutustab soome keeles</a> lahti
Bellingcati raporti <a target=_blank href="https://www.bellingcat.com/news/uk-and-europe/2018/11/30/investigating-the-kerch-strait-incident/">
Kertši väina vahejuhtumi kohta</a>. Nüüdseks on andmeid piisavalt kätte tilkunud,
et võime eksimise ohuta väita: vahejuhtumi põhjustas Venemaa Föderatsioon
teadlikult ja mõjuva põhjuseta. Etapis, kus Ukraina laevu tulistati,
olid need tagasi pöördunud ja Venemaa territoriaalvetest lahkunud.
Analüüs rajaneb FSB avaldatud videotel ja SBU avaldatud
seitsmel erineval Venemaa piirivalve töötajate raadiovestluse salvestisel.
</p>

<ul>

<li>Kell ~07:00 Venemaa aja järgi lähenesid Ukraina laevastiku kaks Gürsa-M klassi
suurtükipaati Berdjansk and Nikopol ning puksiir Janu Kapu
Kertši väinale, soovides jõuda Mariupoli sadamasse.
Neid läksid peatama Venemaa rannavalve laevad Don ja Izumrud.
<br>
<br>

<li>
Esimene kokkupõrge toimus kell 7:35 asukohas 44°56’00″N 36°30’08″E,
kus Don rammis puksiiri Janu Kapu.
<br>
<br>

<li>
Teine kokkupõrge toimus kell 7:44 asukohas 44°56’06″N 36°30’05″E,
kui Don rammis uuesti sama sihtmärki. Koordinaatitest nähtub,
et Ukraina puksiir oli jätkanud teed põhja suunas
ja kaldunud veidi läände.
<br>
<br>

<li>
Samuti saame teada, et Izumrud sai kannatada kokkupõrkes
teise Venemaa laevaga. Kolmas kokkupõrge toimus ligikaudu kell 8:21,
kuna selle aja hüüdis eetrisse Don-i roolimees.
Samuti on Izumrudi paremas pardas fotodel näha
kõrgel asuvat sissesõidu jälge, mida väikesed Ukraina alused
ei saanuks tekitada.
<br>
<br>

<li>
Saame teada, et päeva vältel jätkasid Venemaa alused Ukraina aluste blokeerimist.
Väina laevatatav osa blokeeriti tühja kaubalaevaga Aviona.
Päeval toimunust on vähe teada, kuid tõenäoliselt võttis üks
Venemaa alustest peale ca. 10 eriüksuse sõdurit,
keda hiljem kasutati.
<br>
<br>

<li>
Telekanali Zvezda videost nähtub, et alused viibisid suure osa
päevast ankrusse jäänud kaubalaeva lähedal.
<br>
<br>

<li>
Pärast kella 18:00 kohaliku aja järgi (päike loojumas)
üritasid Ukraina alused piirkonnast lahkuda ja Odessasse naasta,
misjärel neid mõlema osapoole sõnul jälitati, tulistati ja vallutati.
Mitu Ukraina mereväelast said vigastada.

</ul>

<p>
Mõlemad osapooled on püüdnud toetada või ümber lükata väidet,
et vägivald puhkes Venemaa territoriaalvetes
või väljaspool neid.
<p>
FSB väidab, et vaheltlõikamine, hoiatuslasud ja tulistamine
toimusid Venemaa territoriaalvetes (12 meremiili ulatuses rannast),
täpsemalt asukohas 44°51.3’N, 36° 23.4 E  (ametlikult Ш=44° 51’3 СШ, Д=36° 23’4 ВД).
Märkida tasub, et tegemist on kümnendsüsteemis esitatud kaareminutitega,
kuna varasemad asukohad (Ш=44° 53’47 СШ, Д=36° 25’76 ВД) sisaldavad
väärtust 76, mis ei saaks olla kaaresekundite väärtus.
<p>
Arvutus näitab, et Berdjanski tulistamise asukoht on 22.72 km
Krimmi rannikust, mis on üle 500 m väljaspool Krimmist
arvutatud territoriaalvete piiri. Ukraina on sündmuskoha
koordinaadid avaldanud kraadides ja kaareminutites,
ilma kaaresekundeid lisamata annab see 1.3 x 1.8 km suuruse
ruudu, mis võib olla nii sees- kui väljaspool territoriaalvett,
eeldades et peame Krimmi osaks Venemaast, mida ta rahvusvaheliselt ei ole.
<p>
Ukraina laeva hädakutsung sisaldab omakorda koordinaate
N 44°51’00’’, E 36°23’04’’, mis on Venemaa antud tulistamiskohast
edelas ja kindlasti väljaspool territoriaalvete piiri.
<p>
Kahuri tabamus Berdjanski meeskonnakabiinil viitab omakorda,
et Venemaa laevad ei tulistanud üksnes eesmärgil peatada
põgenevaid Ukraina aluseid, vaid tulistasid viisil,
mis võinuks tappa meeskonna.
<p>
Marek Laane on Postimehe jaoks tõlkinud sõjandus-analüütik
Pavel Felgengaueri artikli sellest, et
<a target=_blank href="https://arvamus.postimees.ee/6468127/sojandusanaluutik-pavel-felgengauer-konflikt-kertsi-vainas-vois-olla-voimaliku-talvesoja-eelmang">
Kertši vahejuhtum võib olla talvel peetava sõja eelmäng</a>.
Ukraina on üritamas kindlustada oma rannariba ida pool Krimmi
ja tagada Mariupoli turvalisust, mida Venemaa näeb ähvardusena
Aasovi mere kasutamisele. Kahjuks ei saa Venemaa Föderatsiooni
praeguse juhtkonna eetilise taseme juures välistada võimalust,
et kaalutletakse uut sõda, et luua maismaakoridor Krimmi.
<p>
Sihukesi asju saab ära hoida, kui Ukrainat viivitamata toetada.
Nii rõve kui riikidevaheline poliitika ei ole, kahjuks tuleb ka anarhistil
selles seisukoht võtta. Tsaar, vabandust, president... ta vajab signaali,
et uut partiid mängida oleks ohtlik, kurnav ja kallis.
<p>
Selle signaali peab tsaar saama. Kuidas? Meie pakume,
et Nord Stream 2 võiks lõplikult tühistatud ja unustatud saada
isegi juhul, kui Ukraina laevad ja meeskonnad kohe vabaks lastakse.
Kui ei, võiks gaasi impordile Venemaalt määrata kõrged maksud,
 et see 2 korda väheneks.
<p>
