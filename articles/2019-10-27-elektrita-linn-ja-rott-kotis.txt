Elektrita linn ja rott kotis
2019-10-27
perestroika.pw
võru, torm, satiir, iba, peaprokurör


<div class=illustration-image>
<a target=_blank href="">
<img src="./pics/2019-10-27-voru-pimeduses-must-ruut.jpg"><br>
<br>
Kirjeldus: Võru linn elektrikatkestuse ajal, illustratsioon
</a>
</div>
<p>

<p>
<b>Elektrita linn</b>
<p>
Erakonnad saavad seekord tagakaane koha. Oodaku järjekorras, nende kord tuleb.
Esimesena saab sõna ilm. Nimelt täna, umbes kuu aega
pärast valitsuse tugitooli-õppust ulatusliku elektrikatkestuse teemal,
<a target=_blank href="https://www.err.ee/996513/kogu-voru-linn-ja-maakond-jaid-elektrita">kirjutab ERR sellest</a>,
kuidas torm lülitas välja Võru maakonna. Maakonna välja lülitamiseks piisas
sellest, et tuul rebis alajaama katusest plekitükke
ja loopis need kõrgepinge seadmestiku pihta.
<p>
Muidugi tegi torm natuke muudki, näiteks viskas
Võrtsjärve limonoloogiajaama lähistel kuuse bussi peale,
aga busse on jalaga segada - Võru linnal alajaamu pole.
<p>
Tekib küsimus: miks ei ole? Miks me kujutleme, et me võime endile
lubada sõltumist pea eranditult elektriga käivaitest moodsa aja hüvedest,
kui meie linnu hoiavad püsti üksikud alajaamad,
millel on ebapiisavalt kõvasti kinni kruvitud plekk-katused?
<p>
Võrukesed igatahes kogunesid seda imet vaatama ja eeldatavasti
peavad antud küsimuses rahvakoosolekut.
Ülejäänud Eesti peaks samuti pidama. Ja ülejäänud maailm,
vähemalt pooluste lähedusse jäävad osad, aga parem kui kõik muudki.
<p>
Ärge nüüd niru sõnumi pärast pahaseks saage,
aga kuningas on jätkuvalt palja persega. Meie oleme see kuningas,
jah, meie oleme palja persega. Meie moodsad hüved
ripuvad ebatöökindla niidikese otsas ja kui loodus lollust teeb,
on meil üsna ruttu ebamugav olla.
<p>
Kujutleme, et elekter lahkub meie meeldivast seltskonnast
-25 kraadise pakasega veebruariööl. Ajaks kui inimesed taipavad,
et sitt on ikka kõvasti tiivikus - ajaks, kui info üldse levima hakkab,
on juba pool mobiilivõrgu tugijaamade autonoomse talitluse ajast ümber.
Samuti on mõnel pool juba torudes jää tekkimas. Tõrke keerukuse astmest
sõltuvalt võib lahendus viibida ja peagi saabub tund,
mil sisse lülitamine enam kõike korda ei tee.
<p>
Me ei saa lubada omale toredat uut ilma - mitte kliimauutuse
vaid nutividinast sõltumise mõttes - kuni me pole saanud
töökindlaks koledat vana elektrivõrku.
<p>
<p>


<b>Kahtlane kott</b>
<p>
On paar nädalat enne uue peaprokuröri kandidaati selgumist.
Raivo ja Mart on parasjagu Toompeal kaupa sobitamas.
<p>
"Näita enne prokuröri, siis näed ministrit."<br>
"Sul ei ole ministrit. Ja mis sest prokurörist - küll ma leian mõne."<br>
"On minister - kuula, portfell krobiseb. Aga enne ei näita, kui õige prokuröri nime ütled."<br>
"See on sul rott portfellis, see ei sobi ministriks. Küll ma leian proksi."<br>
"Mis mõttes ei sobi? Kuula kuidas sahistab paberitega - osavalt. Aga õige proksi pead leidma. Muidu tema ministriks ei tule."<br>
"Tead, ega ma neid sinu ministreid väga ei vajagi. Vaata mihukesed nad on sul. Las ma pakun, sul on portfellis orav hoopis."<br>
"Ära nüüd norima hakka! Ma ei laseks iial oma portfelli oravat minna."<br>
"Ei nori, konstateerin fakti, et niimoodi sahistab ainult orav. Tee portfell lahti ja näita."<br>
"Palju maksad?"<br>
"See ei ole siin lehmakauplemine, Mart, kui sul päriselt orav kotis on, peaks sa mõtlema, mida ta seal teeb?".<br>
"Mul ei ole mingit oravat kotis, Raivo. Ma võitleks viimase nõunikuni, enne kui säärase portfelli laseks."<br>
"Hoopis papagoi siis?"<br>
"Ma ju ütlesin, et rott. Testitud, välja õppinud, korralik."<br>
"Las ma koputan korra."<br>
<p>
Raivo koputab portfelli peale ja hõikab, "Ou, laena viiekas, semu."<br>
Portfellist kostab vastus: "Pane kilekott alla, siis saad."<br>
<p>
"Rott peab vastama: 'höö, ära huia', sinu loomake on orav," seletab Raivo.<br>
<p>
Mart näpib närviliselt portfelli lukku.
<p>
"Raivo, kas siin malakat on?"<br>
"Heidame linnuse aknast."<br>
"Nad on kukkumiskindlad."<br>
"Tules ikka hävib?"<br>
"Ei saa, mul on seal riigisaladus ja võimusõrmus."<br>
"Taneli võimusõrmus sinu kotis?"<br>
"Laenuks, ainult laenuks, see aitab statistikat ja välismaa keeli mõista. Me peame selle... ulmekahjuri siit ruttu eemaldama, enne kui..."<br>
<p>
Kotist kostab tugevat krobinat.
<p>
"Ta üritab võimusõrmust kätte saada, mida ma teen?
Raivo, sa oled ment, oskad vägivalda, tee midagi!"
<p>
Mart vaatab McGuyveri näoga kabinetis ringi.<br>
Raivo vaatab Mägi Aivari moega kabinetis ringi.<br>
Kotist kostab kahtlast toksimist, nagu keegi kirjutaks sõnumit.
<p>
Raivo varitseb parasjagu paberikorviga elajat ning Mart, teine käsi ahjulabidaga tõrjevalmis, on sirutumas portfelli avama, kui kabineti ukse tagant kostab koputus.<br>
Keegi koputab teist korda. Kolmandat korda. Neljandat...<br>
Mardi pealael sillerdavad higipiisad.<br>
Raivo vaatab uksesilmast ja ohkab:<br>
<p>
"Rahu, see ei ole Tanel."
<p>
Sotsiaademokraatlik värvitoon valgub Mardi näost ära.
<p>
"See on Kaja, tal on sinu rott peo peal ning su portfell näpus."


