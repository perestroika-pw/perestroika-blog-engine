Anarhismi mitu nägu
2018-11-01
Jaan Veski
arhangelsk, fsb, pomm

<p>
<a target=_blank href="https://crimethinc.com/2018/10/31/on-the-attack-against-the-fsb-in-russia-including-the-statement-from-the-anarchist-who-carried-it-out">
CrimethInc</a> ja <a target=_blank href="https://www.bbc.com/news/world-europe-46043424">BBC kirjutavad</a>, et jah,
Arhangelski FSB osakonna sissepääsu juures toimunud plahvatuse,
mis tappis ta enda ja haavas kolme FSB töötajat,
korraldas üks anarhist. Tema nimi oli Mihhail Vassiljevitš Žlobitski,
vanust oli tal ainult 17 aastat ning mõned minutid enne teo tegemist
kirjutas ta ühte Telegrami kanalisse järgmist:
<p>
<i>"Seltsimehed, FSB Arhangelski hoone juures toimub nüüd terrorirünnak,
mille eest võtan vastutuse. Põhjuseid teate isegi. Tegutseda otsustasin,
kuna FSB lavastab juhtumeid ja piinab inimesi. Tõenäoliselt saan plahvatuses surma,
kuna õhin pommi ise nupule vajutades. Teilt palun, et levitaksite teavet
sellest, kes seda tegi ning miks."</i>
<p>
Ega ta muud eriti ei kirjutanudki. Soovis teistele edu
ja et anarhistlik kommunism kunagi valgust näeks.
<p>
FSB jaoks on see pigem rõõmupäev. Kolm haavatud kolleegi on
inimelusid pidevalt hävitavale organisatsionile tühiasi,
üks surnud anarhist ei huvita FSB-d enam ammugi,
tõenäoliselt kantakse ülemustele ette, et "kahjustused on vähesed".
Edaspidi saab aga anarhiste ausa näoga terroristideks nimetada,
sest viimasest rünnakust oligi 19 aastat möödunud.
Nimetada sai ikka, aga mitte ausa näoga.
<p>
Mõned nimetavad teda ka kangelaseks. Mina arvan, et ta tegi ränga vea,
aga maksis muidugi hinna enda poolt ette ära. Ta võinuks ise ellu ja nimetuks jääda,
ning piirduda pelgalt agentuuri vara lõhkumisega. Ma ei tea, miks ta nii tegi.
Samas, viimaseni välja pigistatud inimesed teevad ränku vigasid.
<p>
Mis nüüd saab? Selle, kas lihtsalt nii ongi, et üks noor inimene
on nüüd surnud terrorist ja üks siseluure agentuur saab voli
kõiki ta kaasmõtlejaid veel rohkem taga kiusata...
<p>
...või kas nähakse lisaks ka seda, et kui FSB aastaid provotseerib vägivallaga vägivalda,
siis lõpuks ka vastu-vägivald tuleb... selle otsustab avalikkuse reaktsioon.
Olen teile teabe vahendanud, teie olete samuti avalikkus.
Igatahes, sitasti läks.
</p>
