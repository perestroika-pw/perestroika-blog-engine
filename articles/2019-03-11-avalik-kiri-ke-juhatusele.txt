Avalik kiri KE juhatusele
2019-03-11
perestroika.pw
keskerakond, ekre, suitsiidivalitsus

<p>
<b>Avalik kiri Jüri Ratasele ja Keskerakonna juhatusele</b>
<p>
Olles näinud, et KE asub <a target=_blank href="https://www.err.ee/918704/keskerakond-otsustas-alustada-konelusi-ekre-ja-isamaaga">võimalikku koalitsiooni läbi rääkima</a> EKRE ja IRL-iga, soovib libertaar-sotsialistlik poliitiline blogi Perestroika kutsuda KE juhatust loobuma nimetatud läbirääkimistest.
<p>
Ei oleks teie valijate huvides, kui KE astuks koalitsiooni poliitilise jõuga, mis kütab üles rahvuslikke vastuolusid, fetišeerib autoritaarset valitsemise stiili, levitab igapäevaselt valeuudiseid, soodustab poliitilise arutelu mandumist sõimuks ja ähvardusteks, ning on tagatipuks majanduslikult parempoolne (lisaks veel populistlik – programm koosneb katte allikata lubadustest).
<p>
Selline poliitiline jõud on hetkel Eestis olemas, ja tema nimi on EKRE.
<p>
Kui Keskerakonna juhatuse eesmärk on moodustada suitsiidi-valitsus, millega liitudes iga osapool tõmbab granaadilt splindi ja asetab tolle enne ühiselt kallistamist oma taskusse, siis on tulemuseks Eesti viimase majanduslikult vasakpoolse erakonna häving, selle hinnaga, et võib-olla kaovad areenilt ka autoritaarsed konservatiivid.
<p>
See ei ole tark tegu. Keskerakonnal on teatav maine Eesti viimase päriselt vasakpoolse ja mõõdukalt liberaalse poliitilise jõuna. Niisuguse koalitsiooni tekkimine hävitaks Keskerakonna maine põhimõtetest kinnihoidva poliitilise jõuna, ning viiks suurte ümberkorraldusteni poliitilisel maastikul. Palun hoiduge sellisest sammust väga hoolsalt.
Kui teil on ratas katki, remontige ta ära - niimoodi uisapäisa kihutades võib kaotada usalduse!
<p>
Toetame Yana Toomi seisukohta, et <a target=_blank href="https://www.err.ee/918723/toom-ma-ei-nae-ekre-s-vaarilist-partnerit">läbirääkimised selleks mitte väärilise partneriga</a> tuleks lõpetada.
<p>
P.S.
<p>
Kui Keskerakonna juhatus ei suuda leida endas veendumust, et EKRE ja IRL-iga toimuvailt läbirääkimistelt ära jalutada, prognoosib Perestroika vähemusvalitsuse või uute valimiste võimalust. President teeb tõenäoliselt valitsuse moodustamise ettepaneku Kaja Kallasele, too leiab koalitsioonipartneriks SDE ning Riigikogus selgub, kes kardab uusi valimisi. Meie pakume, et Keskerakond kardab, kuna Jüri Ratase peal on teflon murenema hakanud. Uute valimiste tõenäosuseks pakume hetkel 25%.
<p>
