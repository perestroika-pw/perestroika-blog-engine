Luureandmed päris vaenlasest
2018-11-20
Jaan Veski
vähktõbi, ennetus, päris ohud

<p>
Ainult poliitikaga tegeleda on igav. Tegeleme vahelduseks meditsiini-uudiste vahendamisega,
sest kui teised näitavad mängukolle, võiks me vahelduseks näidata päris kolli. :)
<p>
<a target=_blank href="https://www.bbc.com/news/health-46179118">BBC refereerib</a> teadusartiklit väljaandes Nature Immunology,
mis toob meile <a target=_blank href="https://www.nature.com/articles/s41590-018-0251-7">luureandmeid päris vaenlase kohta</a>.
Päris vaenlane on see, mis meid tegelikult murrab, ja esmajärjekorras on see haigus,
ravi puudumine ja vaesus, nirud harjumused ja mõnikord neist tulenevad mõtlematud valikud,
stress (mis teeb tõestatult rumalamaks), hariduse puudumine (mis ei võimalda saada targaks)
ning kõige taustal... ebavõrdsus, mis loob konkurentsipõhise ühiskonna.
<p>
Antud juhul keskendume päris vaenlase üksusele, mis kannab nime "vähktõbi".
Tegemist on vaenlasega nr. 2 (esimesel kohal on vereringe elundite haigused), mis murrab Eestis
<a target=_blank href="https://ec.europa.eu/eurostat/statistics-explained/images/4/45/Causes_of_death_%E2%80%94_standardised_death_rate%2C_2014_%28per_100_000_inhabitants%29_YB17.png">100 000 inimese kohta 299 inimest aastas</a>, ehk ühtekokku (täname tähelepanelikku lugejat, arvutus parandatud!) ca. 3900 inimest aastas.
Kaugel tagapool haiguseid on inimtekkelised põhjused, nagu liiklusõnnetused ja enesetapud.
Euroopa riikides vägivald oluline surmapõhjus pole, millest võiks kirjutada
eraldi artikli pealkirjaga "Miks Euroopa tükk aega sõdinud pole?".
Vähktõve osas on aga uued luureandmed, et vaenuvägi saab jõudu
laoplatsilt nimega "rasvumine".
<p>
Nature Immunology kokkuvõte on BBC omast informatiivsem:
"Kuni 49% teatud vähitüüpidest on seoses ülekaalulisusega.
Võimalikud mehhanismid on teatud hormoonide, adipokiinide ja insuliini ületoodang.
Tsütotoksilised immuunrakud, muuhulgas ka "tapjarakud" ja CD8+ tüüpi T-lümfotsüüdid
on olulised immuunsüsteemi vähiavastuse mehhanismides, aga ülekaalu ja
vähiavastuse seoseid tuntakse vähe. Uuring näitab, kuidas <a target=_blank href="https://en.wikipedia.org/wiki/PPAR">retseptor PPAR</a>
(peroksüsoomide levikust aktiveeritud retseptor) vahendab lipiidide ladestumist
"tapjarakkudes", halvates lõpuks nende töövõime.
<p>
Järeldus võiks olla kahesuunaline: olukorras, kus haigus on juba olemas,
saaks immuunrakkude töövõimet teatud trikkidega upitada. Olukorras,
kus haigust veel pole, on kasulik sättida oma elustiil nii,
et see väldib ülekaalu, sest välditavad vähitekke allikad (Cancer Research UK andmetel)
on järgmised ja selles järjekorras:<br>
<p>
- suitsetamine<br>
- ülekaal<br>
- UV-kiirgus<br>
- tööga seotud riskid<br>
- nakkused<br>
- alkohol<br>
- kiuvaene menüü<br>
<p>
Kogukate tegurite nimekiri ses punktis lõpeb, ja edasi tulevad
pisemad riskid nagu ioniseeriv kiirgus, töödeldud liha, õhusaaste
ja istuv eluviis.
<p>

