Sester saab kõik IRL-i tugrikud
2019-01-21
Jaan Veski
ettevõtluskonto, antibürokraatia, madalad läved

<p>
Ettevõtlusel on tavaliselt kõrge lävi. Kui sa pole veendunud,
et suudad oma raamatupidamise koos hoida,
mõistad kui paljud tegevused ja tegevusalad on reguleeritud
ja aruandekohustusega, siis ettevõtlus hirmutab.
<p>
Isegi kui oled anarhist, kelle jaoks riik on samavõrd koomiline
kui kole nähtus, siis bürokraatia väsitab ikkagi.
Tekib suhtumine, et "niikuinii olen tänavu toime pannud
127 väärtegu, ma lihtsalt ei tea veel, mis need olid".
Kardad ametnikke, kes võivad need välja selgitada,
sest puhas poiss (või tüdruk) sa kindlasti ei ole!
<p>
Kunagi tuli keegi välja ettevõtluskonto ideega.
Umbes nii, et oled eraisik edasi, ning raamatut ei pea.
Sul on lihtsalt eriline konto. Sinna laekunud rahalt lahkuvad automaatselt maksud
(kui oled väikese käibega, läheb sinu poolt 20%,
kui oled suure käibega siis 40%) ning kui su tehingupartneriks
satub juriidiline isik, siis nende poolel on
täiendavat maksukoormust 20/80. Unes maksuametnikke ei näe,
magad rahulikult.
<p>
OÜ-tajad muidugi puhkevad naerma, et "kuulge, me saame üks kord
20% makstes kah edasi elada!" Ma mõistan teid, kolleegid,
jah, me saame. Samas nõnda tehes me elame vähem eetiliselt
ja närveerime palju rohkem. Jah, miljonärid näitasid teed,
aga tegelikult peaks nad töötajast rohkem,
mitte vähem maksu maksma. Me ei peaks järele ahvima. :)
<p>
Teiste eraisikute jaoks väikehaltuura tegijale, kes tahab vahelduseks
mõne ärikliendi kah võtta, on ettevõtluskonto abiks.
Seda pidades ta ei pea muretsema aruannete täitmise
ega maksude deklareerimise pärast. Ei pea shoppama sobivat
jurisdiktsiooni. Ta saab elada oma elu ja ametnikule öelda
"ma olen eraisik, jätke mu hing rahule".
<p>
Delfi Ärilehes <a target=_blank href="http://arileht.delfi.ee/news/uudised/mikroettevotja-jagab-oma-kogemusi-ettevotluskontoga-sinu-raamatupidaja-ei-pruugi-seda-voimalust-sulle-soovitada?id=85072613">jagab oma kogemusi ettevõtluskontoga Maire Forsel</a> ja 
seletab huvilistele puust ja punaselt, mis selle vormi
eelised ja puudused. Kui kaalutlete FIE olemist või olete seda,
lugege, võib-olla on teie jaoks?
<p>
Tugrikud saavad omale Sven Sester (IRL), kuna ajas
korda (loomulikult mitte üksi) selle asja legaliseerimise
ja LHV Pank, kes viitsis ilma kellegi poolse sundimiseta
selle teenusega liidestuda, tühistades seega Perestroika
valimisprogrammi punkti "veenda panku võimaldama ettevõtluskontot".
<p>
Et me aga liiga palju ei hõiskaks, peame meeles, kuidas The Guardian kirjutab,
et <a target=_blank href="https://www.theguardian.com/business/2019/jan/21/world-26-richest-people-own-as-much-as-poorest-50-per-cent-oxfam-report">26 maailma rikkama inimese käes on sama palju vara</a>, kui 3 500 000 000 (3.5 miljardi) maailma vaesema inimese käes.
Ettevõtlus on oluline, lihtne ettevõtlus on väga oluline,
aga maksustada tuleb tulusid astmeliselt
ja varasid proportsionaalselt. Muidu ei ole ettevõtlusel järelkasvu
ja ühiskonna võtavad üle monopoolsed suurfirmad.
<p>
Seega, kuna nad isegi naiste marsile ei viitsinud tulla,
saab Sester omale kõik IRL-i tugrikud ja 8 värvipliiatsit kümnest.
Ülejäänud IRLi liikmed peavad teda varamaksuga koormama
ja värvipliiatseid igale kandidaadile nõudma. :D
<p>

