Käes üles, meil on prioriteedid!
2017-05-04
Finrod F.
vali kord, nõme järjekindlus, Urmas Reinsalu

<p>Mida ütleks Urmas Reinsalu, kui ta panka rööviks?
Ilmselt "käed üles, meil on näokatted".
Teller puhkeks nii kõvasti naerma, et raha äraviimine oleks lihtne.
<p>
Mündil on muidugi ka teine külg.
Kui pahad pätid ministri töökoha fassaadile midagi joonistaks,
oleks neil tõesti vihmavarjud kaasas, mobiil aga kodus.
Et nad õigel ajal kokku ei saaks, tuleks keelata käekellad.
Linnas tuleks avalikke kellasid panna vaid turvakaamerate vaatevälja.
Käekell on kriminaalide värk.
<p>
Ent ka vürst Edgari linnust rüüstanud kaponaudid vajasid näokatteid.
Need kes teavad identiteedi hinda, kannavad vahest näokatteid.
Oma identiteedi varjamine on mõnikord vajalik.
Mõnikord tehes õigeid asju, mõnikord tehes halba.
Inimestega on lihtsalt nii.
<p>
Näokatteid kandes saab teha ka head.
Näokattega saab kaitsta ennast ja hoida teisi.
Hambaarst kannab tööd tehes näokatet. Arst kannab seda nakkushooajal.
Ehitaja võib vajada näokatet ja hingamiseteede kaitset.
Tuletõrjuja kannab enamatki, tuukritest rääkimata.
Tsikli- ja mopeedijuht kannavad kiivrit, mis võimaldab paraku
äratundmatuna inimesi peaga põtkida. Ometi me nõuame neilt seda.
<p>
Aasia suurlinnade tänavail kohtab nakkushaiguste
ja sudu hooajal näokatteis tädisid ja onusid igal nurgal.
Neil on kõigil kuri plaan jääda terveks.
<p>
Asja peetakse sedavõrd normaalseks, et kui näoraamatu-Mark
läbi suduse Pekingi näokatteta sudu ahmides PR-sörki jooksis,
visati peagi netis nalja, et "ohverdab parema kopsu Hiina turu eest".
Tädi Maali teeb veebruaris bussipeatuses mõistlikku asja.
Ta kisub näokatte nina ette, sest põskkoobast ohverdada pole mõtet.
<p>
Eestis oli eelmine näokatte-jant kümmne aasta eest.
Pronksiöö oli just olnud, ja popikas oli sellele üle reageermist harrastada.
Moes oli elektrišoki relvade, dokumenteerimata kinnipidamise ja
muidugi näokatete keelamise teemalised hõisked. Kirsiks tordil,
tuletan meelde, oli plaan keelata rahumeelselt põhiseadusliku korra
muutmise nõudmine.
<p>
See olukord lahenes. Toonane justiitsministeerium oli
tasakaalukama ministri käes, kes Siseministeeriumi korrale kutsus.
Viru miilits rahustati maha.
<p>
Näo varjamine loeti raskendavaks asjaoluks kuriteo tegemisel.
Sellest piisas, piisab tänaseni, see on mõistuspärane.
<p>
Läbipaistva bagažnikuga autosid ei nõutud
ja käekellad jäid kah tsiviilkäibesse.
<p>
Miks peaks praegu tuututama näokatte-keelu vilet?
Jah, te saite õigesti aru, see on mayday.
Samal ajal, kui Sester ikka veel vett pumpab,
lasi keegi Reinsalu vile kallale.
<p>
Kurb kuulda, et partei põhja läheb, aga see pole põhjus.
Näokatted ei ajanud IRLi põhja. Põhja ajas see,
et üritati EKRE narridega võistu rumalusi teha.
Narrist on päris raske rohkem rumalusi teha.
<p>
Aga Urmas, vile ei hoia pinnal. Jäta see vile rahule ja tegele reaalsete probleemidega.
Õige pangaröövel ütleb "käed üles, meil on prioriteedid".
Siis annab teller talle rohkem raha, ja ei vajuta ühtegi nuppu.
Eesti ühiskonda ohustavad tõesti mitmed hädad.
Osad on eksistentsiaalsed, me teame neid küll,
sest sõjaoht ja suur poliitika müüvad hästi.
<p>
Osad hädad aga juhtuvad kogu aeg, niidavad iga päev meie kaasinimesi,
ja me ei pea neid prioriteetseks, sest nägime esikaanel näokattega tüüpi.
Esivanemate refleksid on tugevad. Näitad tiigrit,
ununeb nälg, maohaavand, valu kopsus ja katkised hambad.
Esikaanel võiks rohkem näha roheka näokattega tüüpi¹, nuga käes.
<p>
¹ kasutan sõna "tüüp" sooneutraalselt
<p>
Niisiis, Eesti vaenlaste top 5:
<p>
I Vereringeelundite haigused: 605.88 inimest aastas<br>
II Pahaloomulised kasvajad: 296.90 inimest aastas<br>
III Õnnetusjuhtumid, mürgistused ja traumad: 65.65 inimest aastas<br>
<p>
...sealjuures õnnetusjuhtumid 44.20 inimest<br>
...sealjuurs juhuslikud mürgistused 15.59 inimest<br>
...sealjuures enesetapp 14.83 inimest<br>
...sealjuures rünne 3.2 inimest<br>
...sealjuures ebaselge tahtlusega sündmus 3.04 inimest<br>
<p>
IV Seedeelundite haigused: 47.16 inimest aastas<br>
V Hingamiselundite haigused: 40.54 inimest aastas<br>
<p>
Urmas, ära lollita, mine Jevegenile appi, ta ei oska muidu.
<p>
Andmed: <a href=http://pub.stat.ee/px-web.2001/igraph/MakeGraph.asp?gr_type=2&gr_width=600&gr_height=1900&gr_fontsize=10&menu=y&PLanguage=2&pxfile=RV57201754271337p1.px&wonload=600&honload=1150&rotate=>Statistikaamet, 2015</a>
</p>

