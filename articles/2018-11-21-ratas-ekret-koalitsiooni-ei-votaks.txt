Ratas EKRE-t koalitsiooni ei võtaks
2018-11-21
Jaan Veski
boikott, EKRE, äravisatud hääl

<p>
ERR avaldab Jüri Ratase arvamuse, et <a target=_blank href="https://www.err.ee/879109/ratas-peab-koalitsiooni-ekre-ga-voimatuks">koalitsioon EKRE-ga oleks võimatu</a>.
Ratas ütles Raadio 4 saates, et kui 21. sajandil ütleb üks erakond, et lõikame kellelgi päid maha,
nagu EKRE Eesti kohtunike kohta ütles, siis tema pole sellega kategooriliselt nõus.
<p>
Teatavasti oli see Martin Helme, kes EKRE jaoks ebamugava lahendi puhul kooseluseaduse küsimuses
Riigikogus <a target=_blank href="https://www.ohtuleht.ee/795396/ohtlik-pretsedent-riigikogus-ehk-kes-kaitseb-kohtunikke-poliitikute-eest">kohtunikke ähvardas</a>.
("Mina küll tahan, et siit puldist kõlaks ähvardus. /.../ Tahan, et kohtunike Virgo Saarmetsa, Maret Altnurme ja Kaire Pikamäe pead veereksid.").
Muid pärleid on küll ja veel:
<p>
<div class="blockquote">
<p>
See, et EKRE õhutab rahvuste vahelist kartust ja vaenu, on samuti ammu teada
("Üks meie loosungeid on – Tallinn taas eestikeelseks linnaks" - Mart Helme).
<p>
See, et EKRE õhutab rassismi, on kõigile teada ja tuntud.
("Ma tahan, et Eesti oleks valge riik" - Martin Helme;
"Meie immigratsioonipoliitikas peaks olema üks lihtne reegel: kui on must, näita ust." - jälle Martin Helme).
Rääkimata Tallinna abilinnapea Mihhail Kõlvarti tema päritolu tõttu sobimatuks
liigitamisest pisemate asjapulkade poolt, või <a target=_blank href="https://ekrekuvand.wordpress.com/2015/03/10/ruuben-kaalep-ja-natsiband-minu-kamp/">
natsibändi "Minu Kamp" teglase Ruuben Kaalepi</a> valimisest erakonna noorteosakonna juhatusse.
EKRE noortekogu tunnustuseks tuleb öelda, et nad <a target=_blank href="http://www.delfi.ee/news/paevauudised/eesti/ekre-noortekogulased-paluvad-ruuben-kaalepi-valjaviskamist-ta-joob-ja-kiidab-turistidele-purjus-peaga-hitlerit?id=74916565">proovisid teda lahti lasta</a>.
<p>
Seda, et EKRE ei lase end reaalsusest segada, on ammu näha olnud
("Marrakechis antakse avapauk suuremat sorti ülemaailmsele verevalamisele" - UU).
<p>
Seda, et EKRE sooviks kombluspolitseid ja tsensuuri, võib aimata.
("Mulle ei meeldi, kui lesbid teleekraanil suudlevad ja ma ei taha, et mu lapsed seda näevad." - Mart Helme)
<p>
Seda, mis nooti kasutades EKRE kutsub üles kedagi taga kiusama, on nüüdseks samuti nähtud.
("Soovitan tõsiselt tegeleda kõigi rändelepingu kaitsjate julgeolekutausta uurimisega." - Mart Helme)
</div>
<p>
Mida EKRE aktiivsemad toetajad sääraste üleskutsete peale teevad (rõve sõim,
isiklikud ähvardused) on praktikas samuti nähtud.
Ütlemised tehakse teadmisega, et järgijad sedasi talitavad.
Vastandumise strateegia on valitud teadlikult,
hirmutatakse nii oma pooldajaid kui vastaseid.
<p>
Jüri Ratasel võib olla natukene aeglane reaktsioon olla,
aga jõudis temagi lõpuks samale järeldusele.
Sotsiaaldemokraadid on juba varem teatanud, et boikoteerivad EKRE-t.
Erakonnale, mis üritab paati kummuli ajada, kaasa ei loksutata.
Säärasele erakonnale antud hääl olgu ette ära visatud hääl.
<p>
