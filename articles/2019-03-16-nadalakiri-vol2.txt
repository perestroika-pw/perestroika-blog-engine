Nädal 2: 14% koalitsioon ja artikkel 13
2019-03-16
perestroika.pw
häälevargus, robocop internetis, kuldid rukkis

<p>
<b>Artikkel 13 ehk Robocop internetis</b>
<p>
<img class="illustration-image" src="./pics/2019-03-16-facebook_situb.png">
<p>
Kas teie juba olete kokku puutunud robot-politseinikuga
kuskilt erafirmast, kes blokeerib teie ligipääsu sidevahendile?
<p>
Meie oleme: selle nimi on Facebook ja umbes 3 postitust
pärast registreerumist üllatab ta teid teatega,
et teie kontol "toimub kahtlane tegevus"
ja "esitage oma näopilt".
<p>
Seda, kui mitu anarhisti esitab enda näopildi, võite arvata.
Sisuliselt on Facebook juba praegu põletatud maa, kus on säilinud vaid kuulekad,
valelikud ja mõned vanad varikontod, mis loodi enne repressiooni algust.
Populaarseid kontosid Facebook naljalt ei kustuta,
kuna firma rahavoog saaks viga. Mujale minna aga soovitame, Reddit ootab teid.
<p>
Nüüd aga kujutlege tulevikku.
Olete Redditisse üles laadimas pilti,
mis sisaldab kellegi teise loodud ja autoriõigustega kaitstud pilti.
Ükskõik kas pildistasite galeriis kunstiteost,
<a target=_blank href="https://www.reddit.com/r/europe/comments/b0k0rm/the_hungarian_government_changed_their_antieu/">
tänaval Viktor Orbani absurdseid plakateid</a>,
või olete päris röövel ja kasutate Ruuben Kaalepi fotot, et teha meeme...
ette viskub robot-politseinik, mis teie sõnavabaduse peale sülgab.
<p>
Kui lepime sellega, et Euroopa Liidu autoriõiguste direktiiv kasvõi soovitab,
et autoriõiguse asju võiks netis lahendada robot-politseinikud,
lepime võimalusega, et naljategemine saab ära keelatud,
aga inimeste ähvardamine jääb kaitstud kõneks.
Meie arvame, et eneseväljenduse viise tuleks kohelda võrdselt.
Kui diktatuur, siis diktatuur kõigi üle, et kõik vastu hakkaks -
kui aga vabadus, siis vabadus kõigi jaoks!
<p>
Avaldame 23. märtsil meelt nii internetis kui päriselus:
<a target=_blank href="https://www.facebook.com/events/409020636530285/?_fb_noscript=1">lõustaraamatu sündmuse</a>
leiate siit, <a target=_blank href="https://www.reddit.com/r/Eesti/comments/b1iuyl/artikkel_13_mis_see_on_ja_mida_selle_vastu_teha/">Redditis võite koguneda siia</a>.
Teeme midagi, et meie õiguste üle otsustaks inimesed, mitte algoritmid.
<p>
&nbsp;
<p>

<p>
<b>Kliimastreik</b>
<p>
<img class="illustration-image" src="./pics/2019-03-15-kliimastreik.jpg">
<p>
Kliimastreik oli äge! :) Käisime kohal, üritus oli rahvarohke ja kärarikas.
Võimukandjad vältisid seda, kuid kindlasti loeti neile ette nõudmised.
Kui võim oleks meie päralt, pööraks me keskkonnaprogrammi
fookuse järgmistele teemadele:
<p>
1. salvestava elektrijaama rajamine, ükskõik kas soojussalvestiga,
pump-hüdroenergiaga, sulametall-akudega või elektrolüüsi
ja kütuseelementidega, et võimaldada taastuvenergia
võimsuste kasvu; samuti eeltoodud valdkondade rakendusteaduse rahastamine
<p>
2. katseline vesiniku talveks tootmine suvepäikese ülejäägi arvelt
<p>
3. põllumajandusloomade <a target=_blank href="2018-11-23-veisepeeruga-kliimat-paastma.html">dieedi muutmine<a>
metaaniheitmete vähendamiseks,
taimetoitluse propageerimine
<p>
4. tavaliste autode <a target=_blank href="https://www.aripaev.ee/uudised/2017/11/08/biometaani-tanklaid-planeeritakse-ule-eesti">biogaasi</a> ja <a target=_blank href="https://www.hs.fi/autot/art-2000006036117.html">etanooliga</a>
sobitamise toetamine
<p>
Pakume, et uus valitsus teeb eelnevast ära... mitte midagi.
Võim paneb lubadused ununema ja kui valitsusse saab partei,
mille jaoks kliimamuutust ei ole, siis peagi tegelevad kõik muuga.
Streikijad aga juba ennetavalt lubanud: "me tuleme tagasi".
<p>
&nbsp;
<p>

<p>
<b>14% valitsus</b>
<p>
Lääne Elu vahendab, et Turu-Uuringute AS-i andmeil
<a target=_blank href="https://online.le.ee/2019/03/12/kusitlus-inimesed-eelistavad-reformierakonna-ja-keskerakonna-koalitsiooni/">
on Ratase koalitsiooni toetus 14%</a>. Ainuke partei,
mille valijad koalitsiooni toetavad, on EKRE.
<p>
Selle kõrval on mannetu lugeda Tarmo Jüristo eestkostet <a target=_blank href="https://www.err.ee/920578/tarmo-juristo-poliitik-peab-oma-otsustes-olema-vaba">
poliitiku sõltumatusele</a>. Me saame ka ilma seletamata aru,
et Jüri Ratasel on seaduslik õigus oma parteile seppuku teha,
aga president teeb ettepaneku Kaja Kallasele samuti seadusest lähtuvalt
- suurima arvu hääli saanud partei väärib esindust valitsuses.
Soovitame parem lugeda Kari Käsperi artiklit <a target=_blank
href="https://www.err.ee/920535/kari-kasper-100-000-pettunud-valijat">
'100 000 pettunud valijat'<a>, kuid asendada arvuks 400 000,
sest praegu on pettunud valijaid Eestis juba rohkem.
<p>
Kui soovitakse, et poliitika ei tuleks tänavale,
ei tohiks koostada 14% toetusega koalitsioone,
mil on parlamendis 57% hääli.
Kui need tüübid hakkavad oma programmi järgi tegutsema,
siis meie hakkame igal juhul vastu tegutsema
ja <b>meil pole selleks muud kohta peale tänava</b>.
<p>
Kui teravaks olukord võib minna ja kui mitu jõuametkonda
suudab EKRE täita omale lojaalsete ametnikega,
ning kui palju anarhistid suudavad võimestada Eesti varimajandust
ja põrandaalust maailma, on siinkohal võimatu ennustada, aga meie juba valmistume
Eestit lühikeseks müüma. Kõigile, kel on riigiga probleem,
soovime anda kandikul kätte anonüümse ja turvalise side.
<p>
Euroopas ootavad meid Luksemburg, Iirimaa ja Läti.
Viimane on selgelt kõrgema tasemega tsivilisatsioon, kui Eesti oma.
Seal on astmeline tulumaks, <a target=_blank href="https://www.err.ee/919236/err-latis-ka-uus-valitsus-ei-kavanda-kohustuslikku-ajateenistust">
vabatahtlik kaitsevägi</a> ning väike-ettevõtetel on soodsam maksumäär.
Ei pea olema geenius oletamaks, kuhu anarhist oma maksuraha viia võib,
kui Eestis mõni ministeerium EKRE kätte antakse.
Samuti ei lähe me üksi: me kolime oma firmad Lätti
ja koostame juhendi teiste jaoks.
<p>
&nbsp;
<p>


<p>
<b>Kuldid rukkis, ehk kaotasime kihlveo</b>
<p>
Perestroika toimetaja on napilt kaotanud kihlveo.
Ärge muretsega, vaeseks Jaan sellega ei jäänud,
küll aga ilmestas seda, mis on kallutatud meedia tegelikult.
<p>
Kihlvedu seisnes selles, et Jaan saadab nii UU-le kui OO-le
vihje kahe sündmuse kohta: selle kohta, et <a target=_blank href="https://www.err.ee/920506/ligi-500-noort-avaldas-toompeal-meelt-kliimamuutuste-vastu-ja-lubas-tagasi-tulla-kui-midagi-ei-muutu">Toompeal toimus kliimastreik</a>
ja selle kohta, kuidas <a target=_blank href="https://www.err.ee/920472/uus-meremaal-sai-moseetulistamistes-surma-49-inimest">
Uus-Meremaal tappis neonats mošees 49 inimest</a>.
Jaan pakkus, et kumbki sait ei kirjuta ööpäeva jooksul kummagi sündmuse kohta.
<p>
Varroiidid täitsid neile pandud ootused: ei kirjutanud kummastki sündmusest.
EKRE aga avaldas patroniseeriva arvamusloo kliimastreigist
pealkirjaga "Noorte kliimaprotest - suu puhtaks ja tagasi Facebooki?",
mis asetab nad Objektiivist pulga võrra kõrgemale tasemele:
kui nende nina all 600 inimest hüppavad ja kargavad, siis nad tajuvad seda!
Oleme šokeeritud, arvasime et jänes on surnud, aga selgub et jänesele
saab pilte seletada! Tõsi küll, ERR-i tasemeni on veel seitse pulka ronida.
<p>
