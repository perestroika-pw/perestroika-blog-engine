Nädal 11: Alabama taliban, Austria valitsus
2019-05-19
perestroika.pw
nädalakiri


<p>
<div class=illustration-image>
<a target=_blank href="https://commons.wikimedia.org/wiki/File:Taliban-herat-2001_retouched.jpg">
<img src="./pics/2019-05-19-taliban_herat_2001.jpg"><br>
</a>
</div>
<p>


<p>
<p>
<b>Alabama Taliban</b>
<p>
<p>
<a target=_blank href="https://www.theguardian.com/us-news/2019/may/14/alabama-abortion-ban-white-men-republicans">The Guardian kirjutab</a>,
kuidas 25 meest Alabama senatis otsustasid, mida naised teha tohivad.
Nimelt otsustas osariigi senat kehtestada totaalse abordikeelu,
seda isegi vägistamise järel. Helsingin Sanomat <a target=_blank href="https://www.hs.fi/ulkomaat/art-2000006108585.html">
ütleb, et USA teatud osariigid on astumas 46 aasta kaugusele minevikku</a>.
<p>
Isegi Alabama osariigi Talibani pealik võiks siinkohal
kolleege vaoshoitusele kutsuda.
<p>
Kui poliitiline islam pälvib maailmas laiapõhjalist hukkamõistu,
siis poliitiline kristlus Ameerika Talibani kujul vajab
mitte-humoorikat nime ja konkreetset eetilist hinnagut
nende tegevusele. Inimese õigused algavad selle pundi jaoks
viljastamise hetkel ja lõppevad sünniga. Pärast seda
on inimese oma viga, et vaesena sündis, ujugu või uppugu.
<p>
Soome päritolu abordiõigust toetav aktivist
kirjeldab, et abordivastaste tegevus on osariigi senati
otsuse järel muutunud agressiivsemaks. Rikutakse
privaatsust ja kutsutakse üles vägivallale.
<p>
Alabama senat loodab, et tehes föderaalse ülemkohtu otsusega
vastukäivaid seadusi, saab küsimuse uuesti tuua ülemkohtu ette.
Sinna aga manööverdas Donald Trump teatavasti kohtunikuks Brett Kavanaugh,
mis tekitab Talibani liikmetes lootust, et kohus võib
teha neile soodsaid otsuseid.
<p>
&nbsp;
<p>


<b>Mis juhtub, kui abordid keelata?</b>
<p>
Kohane on meelde tuletada diktaator Ceausescu abordikeeldu Rumeenias.
Unustame hetkeks, kui mitu kuuli diktaatorile lõpuks kerre lasti
ja läheme tagasi aastasse 1966, kui ta võimutäiust nautis.
Rumeenia rahvastiku kasvatamiseks tegi Ceausescu sammu,
mis on tüüpilisem kristlastele kui kommunistidele: ta keelas abordid
ja piiras ligipääsu raseduse vastastele abinõudele.
<p>
Ajakiri Foreign Policy kirjutab tulemustest artiklis
<a target=_blank href="https://foreignpolicy.com/2019/05/16/what-actually-happens-when-a-country-bans-abortion-romania-alabama/">
"Mis saab siis, kui üks maa keelab abordid"</a>.
Ajutiselt tõusis sündimuskordaja 1.9 pealt 3.7 peale.
Inimesed leidsid alternatiivse ligipääsu nii abordile
kui raseduse vastastele abinõudele. Suremus sünnitamisel
kahekordistus. Ka koduste vahenditega või salaja tehtud abortidega
kaasnes surmasid ja vigastusi. Sündimuskordaja langes uuesti.
<p>
Kõige kõvemini paiskas seadus segi vaesemate rahvagruppide elu.
Orbudekodud täitusid, aga Ceausescu võimuaparaat ei tunnistanud
probleemi olemasolu ja keelas sotsiaalabi süsteemil
hädaolukorrale reageerimise. Lastekodudes olid levinud peks
ja ärakasutamine. Lapsed kasvasid äärmise stressi tingimustes
ja paljud neist pöördusid kuritegevuse poole.
<p>
Aastaks 1989 olid tõenäoliselt mõnedki neist küllalt vanad
(23), et mõista mida tähendab tuleviku puudumine.
Kommunistliku korra vankudes puhkes revolutsioon
ja see kulges vägivaldsemalt, kui mujal.
<p>
&nbsp;
<p>




<b>Erakorralised valimised Austrias</b>
<p>
<a target=_blank href="https://www.err.ee/941112/austrias-korraldatakse-erakorralised-valimised">ERR kirjutab</a>, et Austria ennetähtaegsete
parlamendivalimiste taustaks on seik, kus mõni kuu enne 2017. aasta valimisi
kohtus asekantsler Heinz-Christian Strache (parempopulistlikust FPÖ parteist)
isikuga, kes väitis end olevat vene oligarhi sugulane.
<p>
Strache andis naisele nõu, kuidas riigi suurimat päevalehte Krone Zeitungit
väidetava oligarhi kontrolli alla osta, soovides tänutäheks
abi valimiskampaanial ja <a target=_blank href="https://www.err.ee/941001/austria-paremaarmuslik-asekantsler-astus-videoskandaali-tottu-tagasi">
lubades ligipääsu avalikele hangetele</a>.
Paraku oli tegemist kõvale kärbsele üles pandud meepotiga.
<p>
Kui keegi leiutab populistid, kelle silm raha peale ei pilgu,
siis palume meile teada anda, kust neid saab ja kuidas ära tunneb
- vaja oleks abi ühe antiautoritaarse vasakpopulistliku partei moodustamisega! ;P
Seni pole kahjuks ühtegi säärast populisti siin planeedil nähtud
ja tundub, et parempoolsetel on raha nägemisega asjad hullemini,
kui vasakpoolsetel. 
<p>
&nbsp;
<p>



<p>
<b>Taiwan tegi referendumi nõudel kooseluseaduse</b>
<p>

<p>Õhtuleht kirjutab, et <a target=_blank href="https://www.ohtuleht.ee/963195/taiwan-legaliseeris-esimese-aasia-riigina-samasooliste-abielud">
Hiina Vabariik ehk Taiwan kehtestas esimesena Aasias kooseluseaduse<a>, mis kaitseb samasooliste paaride õigused,
jättes abielu erisooliste paaride pärusmaaks.
<p>
Parlamendi otsus tugineb 2018. aasta <a target=_blank href="https://en.wikipedia.org/wiki/Taiwanese_referendum,_2018#Results">
referendumi kuuendal küsimusel</a>,
mis 61% häälteenamusega vastu võeti. Muuhulgas küsiti referendumil
ka selle kohta, kas piirata soojuselektrijaamade võimsust,
kas jätkata tuumaenergia kasutamist, kuidas sobib toidu import
Fukushima piirkonnast, ja palju muud. Taiwanil ei ole rahvahääletusel
õiguslikku jõudu, kui vastamas ei käi üle 50% hääleõigusega elanikest
ja küsimust ei kiida heaks 25% elanikest.
<p>
&nbsp;
<p>




<p>
<b>Energeetikast</b>
<p>

<p>Energeetika on igav, välja arvatud siis, kui miski valesti läheb.
Eile aitas energeetikat huvitavaks muuta tulekahju Balti alajaamas,
mis <a target=_blank href="https://www.postimees.ee/6686659/fotod-rike-ja-poleng-balti-alajaamas-jatsid-narva-sillamae-ja-narva-joesuu-elektrita">
viis pooleteiseks tunniks liinilt maha</a> Narva, Sillamäe ja Narva-Jõesuu linnad
ning ERR andmetel <a target=_blank href="https://www.err.ee/941280/eleringi-alajaama-rike-seiskas-ka-eesti-elektrijaama-ploki">
seiskas Eesti Elektrijaama 8. energiaploki</a> ja Enefit 280 õli ja elektri koostootmise tehase.
<p>
Elektrienergia varustuskindlus ei saa kunagi olema täiuslik.
Hetkel on ta pehmelt öeldes üsna nõrgukene. Miks tegeleb meie ühiskond aga
sularahavaba nutiseadme-sõltuvuse poole triivimisega?
<p>
Vastus on lihtne: ühiskonnana oleme raha ja mugavuse orjad
ning nakatunud peensusteni juhtimise kultuurist,
kus igast tehingust peab jääma jälg ja iga liigutust
peab saama arveldada. Paraku, sellisel juhul
ei saa arveldamata ka seda liigutust teha.
<p>
Pakiautomaati, automaat-tanklat või makseterminali ei huvita, et teil on inimlikult väga vaja
oma kaup või kütus kätte saada. Elektri puudumisel ta vaikib.
<p>
Me müüme igapäevaselt oma süsteemide tulevikukindlust
kes säästu nimel, kes parema juhitavuse nimel (hei, kõike ei pea juhtima!)
või mugavuse nimel (suurem ebamugavus ei hüüa tulles!).
Las elektrivõrgu rahvas tegeleb oma varustuskindlusega,
me ülejäänud võiks tegeleda oma nutisõltuvusega.
<p>
Viimati poeb nutisõltuvus kõikjale, nii et varsti <a target=_blank href="https://www.err.ee/930977/europarlament-kinnitas-autodele-uued-nouded">
ei saa isegi autosid turule tuua</a> ilma, et need oleks varustatud
rajahoidmise, kiirusepiirangu jälgimise, automaatpidurduse ja häirekeskusega suhtlemise
elektroonikaga. Kõik need süsteemid on tundlikud mõnele küberründe liigile.
Me ehitame endi ümber süsteeme, mille üle kasutajal puudub kontroll.
Auto ei kuuletu enam üksns juhile, vaid teda saab trollida.
Maja ei kuuletu enam ainult elanikule, sest keskmine elanik
on võimetu orienteeruma tema juhtsüsteemides.
<p>
Puhkame jalga. Ootame elanikke järele. Seni kuni
süsteemid ei põhine vabal tarkvaral ja pole oma elanikele
mõistetavad ja kontrollitavad - seni kuni turvalisus pole
kriitiliste tehnosüsteemide puhul saanud harjumuseks,
ei tohiks olla kiiret kuhugi. Nagu vanasõna ütleb, esimesed hukatakse.
Tagumised võivad kah muidugi tabelist välja langeda.
<p>
<p>


