Miks Prantsusmaa põleb?
2018-12-04
Jaan Veski
Prantsusmaa, rahutused, mässamine, majandus

<p>
BBC kirjutab, kuidas <a target=_blank href="https://www.bbc.co.uk/news/world-46429930">Prantsusmaa ikka veel põleb</a>
ja Pariisis hinnatakse, et mässamine oli ulatuslikum, kui 1968. aastal.
Surma on saanud 3 inimest, mis on statistiliselt väike arv nii suure maa kohta
(iga päev sureb Prantsusmaal haigustesse 1608 inimest).
Siiski on see kurb, ja eriti siis, kui surma saavad juhuslikud inimesed,
nagu oma akent sulgenud 80-aastane naine, keda tabas näkku
pisargaasi kanister. Teise kohta meie ei tea,
esimene oli õnnetuses hukkunud autojuht.
<p>
Varaline kahju on hetkel mõõtkavas kümmekond miljonit eurot,
osavõtjate maksimum on käinud 130 000 tasemel
(ca. 0.26 sajandikku elanikest).
Nagu iga mässu dünaamikas, on esile kerkinud mässajaid,
kes tahaksid läbi rääkida, kui ka teisi, kes ei tahaks -
ning kes läbi rääkida soovijaid ähvardanud on.
Omad kõhklused on ilmselt ka valitsusel.
<p>
Eriolukorrast siiski ei räägita (eriolukorra seadusi on viimastel aastate
pigem laiendatud, asjaolu, et sellest ei räägita,
viitab et valitsus loodab ilma hakkama saada).
<p>
Põhjused? Väljenduse vormi taga on kindlasti prantsuse
protestikultuur. Seal peetakse teravaid võtteid
protestimisel palju tavalisemaks. Teede blokeerimine
traktoritega on põllupidajate tavapärane vastupanu viis,
ning ka äärelinnades ei mõisteta protestimisel nalja,
vaid tulega mängitakse.
<p>
Macron peaks järele andma, ütlevad mõned.
Macron ei peaks järele andma, ütlevad teised.
Nõutakse sealjuures eri asju. Autojuhid nõuavad
aktsiisi langust, aga lisaks on mitmed muud
korraldanud omaette proteste oma küsimuste tõstatamiseks
(kiirabi töötajad, üliõpilased, jne).
<p>
Puudunud pole ka meie kolleegid, vasaku alanurga seltskond.
Keskmine anarhist on riigist niikuinii pidevalt väga tüdinud,
ja kui tal on võimalus meelt avaldada, ta pigem kasutab seda.
<p>
Et igav poleks, on meeleavaldustel muidugi nähtud
ka parema ülaotsa asukaid, kes on nõudnud tobedaid asju,
nagu mingit sõjaväelast võimule. Kuidas neil
anarhistidega koos protestimine sujub,
võib vaid oletada. Ei saa välistada, et osa märulist
tehakse omavahel.
<p>
Kui mina Macron oleks, siis ma ütleks: "oeh".
Kui ma meeleavaldaja oleks, siis ma hoiduks kogu maad
tükkideks lammutamast, aga naljalt ei taanduks.
Taandumine võib ju tähendada represseeritud saamist,
aga kui veel rohkem rahvast protestiks, ei suudaks
politsei pärast enam lahendada juhtumeid.
<p>
Kardetavasti see olukord ei kipu ise lahenema.
Panused on siiski valitsusel madalamad. Valitsus võiks
mõistmise märgiks mõnes küsimuses järele anda.
Aktsiisid näiteks pole väga põhimõtteline teema.
Me üldistaks, et Prantsusmaa põleb hetkel viletsa poliitilise kultuuri,
pingete kuhjumise, võimu võõrandumise ja inimeste põikpäisuse tõttu.
Eraldi on need asjad kõik välditavad, aga edukas vältimine
eeldab kauakestvat tööd.
<p>
