N18: mida puhkusele näksimiseks kaasa võtta?
2019-07-09
perestroika.pw
nädalakiri



<p>
Nüüd on asjad sinnamaani jõudnud, et Perestroika läheb suvepuhkusele ära
ning algab uus stagnatsioon (kutsutakse ka hapukurgi hooajaks).
Oodake meid tagasi 20. augusti paiku. :) Siiski ei pea te puhkust passiivselt veetma. Suvel on mõndagi teha,
isegi Põhja-Euroopas alaliseks saanud madalrõhkkonna
ja ülejäänud mandriosa rüüstavate kuumalainete all.
<p>


<p>
<div class=illustration-image>
<a target=_blank href="https://fi.wikipedia.org/wiki/Tiedosto:Hirvitalo.JPG">
<img src="./pics/2019-07-09-hirvitalo.jpg"><br>
"Hirvitalo" (Pispalan Nykytaiteen Keskus)<br>
Allikas: Wikipedia, autor: PtG, litsents: GFDL
</a>
</div>
<p>

<p>
<b>Tamperes toimub Musta Pispala festival</b>
<p>

<p>
Nagu igal suvel juba ammustest aegadest, toimub Tamperes, Pispala linnaosas
Hirvitalo kultuurikeskuse ümber (maja muide on lepingu lõpetamise ohus,
aga sääraseid ohtusid on varem kah üle elatud) anarhistilik vastukultuuri-festival
<a target=_blank href="http://mustapispala.net/2019/05/30/musta-pispala-2019/">Musta Pispala</a>.
Festival algab reedel kontsertidega Vastavirta-klubis
(teisel pool mäge) ning arutelud ja töötoad toimuvad laupäeval Hirvitalos.
Seekord Perestroika esindajad Soome ei jõua, aga kui teie jõuate,
siis edu ning jaksu!
<p>
Kui suundute lõuna poole ning satute juhtumisi Poola,
võtke vaevaks külastada ning toetada 1994. aastast alates tegutsenud <a target=_blank href="https://en.wikipedia.org/wiki/Rozbrat">Rozbrati squatti</a>,
mis on järjekordselt oksjonile panemise ohus. Ka seekord mobiliseerutakse
oksjoni nurjamiseks kõigi legaalsete ja korralikke inimesi
nina kirtsutama ja vinguma panevate meetoditega.
<p>
&nbsp;
<p>




<p>
<b>Varro peab rääkima oma emaga</b>
<p>

<p>
Seoses sellega, et keegi Varro annetas väevõimuga kellelegi Indrekule
2000 eurot, aga kohus ei luba Indrekul muudelt kui teda tuuseldanud
heerostelt seda raha vastu võtta, on nüüd käsil Eesti
kõige eepilisem inisemine. Isegi kestva vihmaperioodi vältel
rammu kogunud sääsed ei konkureeri antud vaidluse osapooltega.
Samuti ei anna ajakirjandus sääskedele tasuta kõlapinda.
<p>
Riiklikult oluline küsimus on see, et Varro tahab oma eurosid Indrekult tagasi.
<a target=_blank href="https://www.err.ee/957916/indrek-tarand-vastus-varro-vooglaiule">Indrek aga vastab</a>,
kuidas kõigevägevama poolt õndsa Varro käe läbi
kontole asetatud raha tänumeeles vastu on võtnud,
ja vihjab, et talle on Varro emalt (kes juhib anarhistide
põlise kasvulava Vanalinna Hariduskolleegiumi sihtasutust)
juba tänukaart tulnud.
<p>
Meie tegelikkust ei tea, aga oletame et Varro peaks rääkima oma emaga.
Oma vanematega rääkimine tuleb muudelgi puhkudel kasuks,
mitte ainult kommiraha küsides, seda võiks üks traditsioone
ja perekonda hindav isik ometi teada.
<p>
&nbsp;
<p>






<p>
<b>Corbyni pikk juhe andis sädet</b>
<p>

Just nagu ERR juba eesti keeles kirjutab, said UK Tööpartei inimesed
lõpuks Corbynile (ilmselt viipekeeles, eriti suure nuiaga viibutamise teel)
selgeks tehtud, et <a target=_blank href="https://www.err.ee/959826/corbyn-lubas-et-uue-brexiti-referendumi-puhul-toetatakse-el-i-liikmesust">
tuleb toetada uut referendumit ja EL liikmeks jäämist</a>.
<p>
Perestroika teeb peagi UNESCO-le ettepaneku kanda Jeremy Corbyni Pikk Juhe,
mille kaudu kogemused tema ajju talletuvad, seitsme maailmaime hulka,
arvates sealt uiguuride represseerimise tõttu
välja Suur Hiina Müür.
<p>
&nbsp;
<p>







<p>
<b>Kuidas loksutada Hiina Rahvavabariiki?</b>
<p>

Eelnevaga seoses, Hiina Rahvavabariigi (mis pole lähiajal ei rahva ega vaba riik) osas tuleks midagi välja mõelda,
ja rohkemat kui USA, kes Taiwanile sada täiendavat tanki müüb.
Mõõdutunde kaotanud repressioon paneb nüüdseks isegi stereotüüpsed tankie'd ahhetama
ning sisuliselt võib öelda, et Hiina loob uut kuritegevuse lainet.
Oma <a target=_blank href="https://www.bbc.com/news/world-asia-china-48825090">perekonnast jäädavalt lahutatud uiguuri lapsed</a>,
kes kasvavad üles hiiglasuurtes internaatkoolides,
ei integreeru mitte üksnes han-i rahva kultuuriga,
vaid suur protsent neist valib tulevases elus kuritegeliku tee.
<p>
Võib-olla peaksime ähvardama Hiina saatkonda korduvate laulupidudega?
<i>(vabandust, hobusevaraste kogunemistega, aitäh parandamast, härra siseminister)</i>
<p>
Alternatiivselt, järsku kehtestaks EL tasemel Hiinast imporditud toodetele
konkreetsed ja õiglased keskkonnamaksud - üksnes kliimakriisi peatamise ülla eesmärgi nimel,
ning selleks et me soodsast hinnast pimedaks lööduna ei toetaks seal maal
looduse nässu keeramist? Hetkel toimub nimelt emissioonide outsource'ing
täie auruga ning maailma mööda veetakse arutuid koguseid tarbetut kaupa.
Või piirduks investeeringute reguleerimisega samal kombel,
kui Hiina oma pinnal välisinvesteeringuid piirab?
<p>
&nbsp;
<p>



<p>
<div class=illustration-image>
<a target=_blank href="https://en.wikipedia.org/wiki/File:Lamma_wind_turbine.jpg">
<img src="./pics/2019-07-09-wind_turbine.jpg"><br>
Tuulegeneraator Lamma saarel Hong Kongis<br>
Allikas: Wikipedia, autor: Patrickmak, litsents: GFDL
</a>
</div>
<p>


<p>
<b>Energeetikute AÜ-d lähevad loiust riigist mööda</b>
<p>





Ida-Virumaa tööjõukriisist on niipalju uudiseid, et energeetikute ametiühingud
on taibanud, et CO2 hind ei lange tulevikus kuhugi ning valitsus on saamatu neid aitama.
Nad ei oota appi Tanelit, Jürit ega möriseva EKRE seljas ratsutavaid IRL-i rändrüütleid.
<p>
Nad võtsid ühendust Tuuletehnoloogia Liiduga, kuhu kuulub pikk rida
ettevõtteid Eesti Energiast kuni Eleonini, ning panid kokku plaani
Ida-Virumaal tuulikute tootmise laiendamiseks ja kogu Virumaal
tuulikutega energia tootmise edendamiseks. Õhtuleht kirjutab
<a target=_blank href="https://www.ohtuleht.ee/969750/fotod-lahendus-elektrikriisile-ametiuhingud-leppisid-kokku-ida-virumaale-tuulikutoostuse-rajamises">siin</a>
nende allkirjastatud ühiste kavatsuste deklaratsioonist.
Üleminekut toetama on plaanis moosida ka Euroopa Liit.
<p>
See ei tähenda, et Töötukassa niisama molutada võib.
<p>
Siiski on tõenäolisem, et rasketööstuse ja energeetika taustaga
inimesed leiavad omale väärilist rakendust rasketööstuse
ja energeetika ettevõtetes. Neid ei pea programmeerima ega pagariks õpetama.
Käesolev kriis on võimalus tegeleda strateegiliselt olulise teemaga
ja eemaldada Eesti maine küljest nii Euroopa kui maailma tasemel
silmatorkav fossiilkütuste ületarbimise häbiplekk.
<p>







