Wukani rahutused, II osa
2016-06-22
1 MΩ
Hiina, korruptsioon, võimu kuritarvitamine, rahutused

<p>
Eelmine vaatus toimus aastal 2011 – Lõuna-Hiinas tõstis mässu üks küla. Kaanepilt on sellest pärinev
Wikipedias avaldatud mobiilifoto. Tsiteerides minevikust üht anarhistlikku allikat: “Konflikt tekkis sellest,
et riigiametnikud ja partei funktsionäärid olid stabiilselt maha sahkerdanud küla valduses, aga elanike
kasutuses olnud ühiseid põllumaid ja kalastuspiirkondi.”
<p>
Hiina mõistes küla on Eesti mõistes kaks väikelinna, 13 000 elanikku. Küla nimi on Wukan, asub
Guangdongi provintsis. Sealsete linnade kõrval on Wukan täpike kaardil, ent tähelepanu tõmmanud soolika
olemasolu ja elanike väljaastumistega oma õiguste eest (minevikus toimunu on huvilistele kättesaadav
allpool [1] ).
<p>
Nüüd on Wukanis uus aplaava, inglise keeles saate sellest lugeda siit:
<p>
http://www.bbc.com/news/world-asia-china-36583488
<p>
Külavanem Lin Zuluan on neil valimistel valitud (jah, nad nõudsid omale valimisõiguse – seda saab Hiinas
välja nõuda, kui viitsid paar nädalat õhu asemel pisargaasi hingata).
<p>
Hiljuti Lin arreteeriti ja televisioonis ilmus tema avalik ülestunnistus. Probleem – mitte keegi ei usu seda.
Usutakse pigem, et mees “koristati ära”, ning et teda on survestatud ta lapselapse arreteerimisega paar
päeva varem. Usutakse, et politsei täidab tellimust ja õigusemõistmine pole neutraalne.
Kurvastuseks on kahtlustel alust, sest Lin on kohalikus plaanis inimene, kellest mõni teine ametivõimu
kandja võib vabaneda soovida.
<p>
( Kas ta korrumpeerunud on? Läbipaistmatus kohtusüsteemis ning jõuliste vaenlaste
olemasolul – üliraske kindlaks teha. See viib tegelikult kõrvalteema juurde, nimelt õiglus mässajate seltsis.
Kõrvalteemast saaks hariva loo kirjutada – lühidalt, mässajate seas on raske õigust tagada, sest katset
kedagi vastutusele võtta on lihtne näha võimu sekkumisena. Mõnikord see ongi võimu sekkumine,
teinekord pole. Selguse säilimiseks on vaja läbipaistvust. Kui seda pole... )
<p>
...aga tagasi Wukani.
<p>
Lin Zuluani arreteerimine viis meeleavaldusteni, kus osalesid tuhanded. Meeleavaldusi jälgisid
ka tuhanded politseinikud. Hetkel rahulikult, aga ümbritsevat ühiskonda arvestades on olukord tuleohtlik
ja väärib meedia tähelepanu. Laia üldsuse esindajate kohalolek (reporterite näol) oli üks tegur, mis aastal
2011 osapooli kompromissi suunas aitas.
<p>
Kel on võimalus, palun aidake olukorras selgust saada. Kas süüdistuste taga Lin Zuluani vastu on ikka
objektiivseid tõendeid? Millised need tõendid on? Kas talle on antud võimalus end kaitsta? Kas ta
argumente on kuulda võetud? Kui mitte, kas ei tuleks kahelda igas süüdistuses, mis lõpeb ülestunnistusega
televisioonis? Kui süüdistus on alusetu, kuidas talitada tuleks?
<p>
Kellel on kontakte, järsku tasub küsida arvamust? Arvamuse küsimine on viisakas viis tunda muret, kas
kõik on korras... mina olen oma kanalid ammendanud, mina rohkem küsida ei saa, seetõttu küsin
retooriliselt.
<p>
Ma ei tea vastust, küll aga tunnen muret protsessi pärast. Olukorras kus inimesed ootamatult kaovad ja
ilmuvad väljapressitud ülestunnistused, nagu hiljutises Hong Kongi raamatukaupmeeste juhtumis...
<p>
http://www.bbc.com/news/world-asia-china-36549266
<p>
...ei saa ametivõimude iga tegevust heas usus vaadata.
<p>
– – – = = = minevikus toimunu = = = – – –
<p>
[1] “Konflikt tekkis sellest, et riigiametnikud ja partei funktsionäärid olid stabiilselt maha sahkerdanud küla
valduses aga elanike kasutuses olnud ühiseid põllumaid ja kalastuspiirkondi. Olukord eskaleerus detsembri
algul, kui protestijate 5 esindajat politsei poolt kinni võeti, ning üks nendest, 43 aastane Xue Jinbo, vangis
viibides väidetava haigushoo tõttu suri.
<p>
Elanikud pidasid tõenäoliseks, et Xue tapeti politsei poolt ning mäss kogus hoogu. Veekahureid ja pisargaasi
ignoreeriti, politseiautosid keerati ümber ja süüdati, partei ja kohaliku omavalitsuse ametnikud põgenesid,
elanikud tõrjusid tuhatkond relvastatud politseinikku külast välja ning hakkasid rajama barrikaade, et
need tagasi ei tuleks.
<p>
Tekkis piiramisolukord, mis kestis ligi 2 nädalat, mille vältel elanikud end ise valitsesid ja blokaadist
hoolimata ka toidu ja vee hankisid. Olukorra pinevusest hoolimata võimud elektri ja telefonside
infrastruktuuri vastu kätt ei tõstnud. Provintsi valitsus oli kõhkleval seisukohal, tugevdades politseijõude ja
valmistudes rünnakuks, ent püüdes samas läbi rääkida. Elanikud valmistusid rünnakut tõrjuma,
lahendasid ühiselt blokaadi tõttu tekkinud olemküsimusi, varustasid end raadiosidega, korraldasid avalikke
koosolekuid ja valmistusid korraldama protestimarssi lähedal asuvas linnas.
<p>
Mõned partei tegelased nõudsid mässu karmi mahasurumist eeskujuks teistele võimalikele mässajatele, ent
rahvusvahelise meedia külla imbumine oleks jõu kasutamist komplitseerinud. Ka elanikud ei soovinud
kõigega riskida — teades oma reaalseid võimalusi nad riigist või parteist lahti ütlema ei hakanud, nõudes
eelkõige maa tagasi saamist ning õigluse maksma panemist politseivägivalla ja ametnike omavoli suunal.
<p>
Olukord näib lõpuks lahenevat kompromissiga. Elanikud on nõustunud meele avaldamise selleks korraks
lõpetama, vastutasuks on provintsi valitsus neile lubanud ebaõigluse hüvitamist, asja uurimist, vangide
vabastamist ja hukkunud aktivisti surnukeha omastele üle andmist.
<p>
“Nad on meie esialgsete nõudmistega nõustunud. Kui nad oma lubadusi ei täida, protestime uuesti”, ütles
Reutersile Yang Semao.
<p>
* * *
<p>
Minevikusündmuste allikad: Yleisradio, The Telegraph, tõlge “punamust.org”:
<p>
http://yle.fi/uutiset/viljelijakapina_saavutti_kiinalta_harvinaisen_myonnytyksen/3121821
<p>
http://www.telegraph.co.uk/news/worldnews/asia/china/8951638/Chinese-police-besiege-town-and-cut-of-
food-supplies-in-bid-to-quell-riots.html
</p>