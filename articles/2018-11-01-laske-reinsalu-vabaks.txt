Laske Reinsalu vabaks
2018-11-01
Finrod F.
vali kord, nõme järjekindlus, Urmas Reinsalu, elatis

<p>
Üks anarhist viis mõni päev tagasi erakondadele pressiteateid
selle kohta, et me kampaaniat alustasime.
Sotsid olid oma katusealuses kontoris tegusalt kohal ja esindatud.
Sees oli soe ja valge. Reformierakonna ukse avas Kaja Kallas,
ilmselgelt kapten on majas, meeskonnast ei tea.
Rohelised helistasid tagasi, isegi kui kontor rahapuudusel keskkonasäästu režiimis oli.
Keski kontoris tekkis lausa tõsine dilemma: appi, neid on nii palju,
kellele ma pressiteate annan? Vabaerakonna kontori ees oli rahvas chillimas.
EKREs me põhimõtteliselt ei käi, muidu veel läheb keegi nats närvi,
kes nendega jaurata jaksab? :)
<p>
IRLi kontoris Paldiski maanteel oli külm.
Ümber maja ulusid märgades tuulekeeristes näljased tuvid,
nokad pärani taevapoole. Anarhistide saadik vaatas neid kogukaid halle
olevusi vilksamisi, kontrollis, kas vihmavari on kaasas ja otsustas riskida.
<p>
Uksekella helinale ei järgnenud vastust. Sees oli pime nagu Mordoris,
aga õnneks pelgalt pime. Saadik koputas vihmavarjuga Makroflexi täis
plekkvärava peale. Umbne vaikus. Isegi valvureid pole.
<i>"Sester! Vaikus, tööl vist. Seeder! No Viljandis elab, mis muud.
Jüüürkaaa! Kamina ääres soojendab end Solarise kõrval, volask sihuke.
Ummi! Ummi! UU-UU?"</i> hüüdis anarhist, lootes vähemalt selle viimase,
mitte seltskonna kõige taibukama, aga vähemalt agara tähelepanu tõmmata.
Vastust ei tule. Jälle linna peale laamendamas.
<p>
Ei läinud päevagi, kui selgus, miks Ummi jälle kontorist puudus.
Reinsalul oli valmimas plaan <a target=_blank href="https://www.err.ee/873642/elatisvolgnike-mojutamise-plaan-lahjenes-pitsitamisest-nugimiseks">
võtta elatisvõlgnikelt välispassid ära.</a>
Tähendab, vabandust, ainukesed passid mida saab võtta.
Teate, sellest nõmeda järjekindlusega valju korra ajamisest hakkab kõrini saama.
Ummi, sa ei ole enam Res Publicas, aasta on 2018!
<p>
Jah, inimesel on kohustus elatis ära maksta ning oma lapsi ülal pidada.
Sealjuures, märkige ära, elatisabi fond on täiesti õige idee.
<p>
Mida aga juhtuda ei tohi on see, kui riik hakkab
inimesi <b>suvaliselt kottima</b>, ning vara sissenõudmise
ja vajadusel mahamüümise asemel <b>trikitama muude õigustega.
Pass on liikumisvabaduse teostamise vahend, mitte vara.</b>
Küll on Luigel vaja inimestelt juhilube ära võtta,
et nad ikka sõjaväkke tuleks. Nüüd on Ummi ilmselt mures,
et elatisvõlgnik põgeneb ookeanide taha?
<p>
Teate, kui põgeneb siis põgenegu, elame üle!
Õigus valida omale teine riik on isegi inimesel, kes ise kohusetundlik pole.
Eestit võlavanglaks timmida ei ole kohane.
<p>
<b>Olge head inimesed seal IRL-is, palun laske Reinsalu vabaks.
Ärge piinake teda selles ametis, mis talle ilmselgelt
üle jõu käib!</b>
</p>

