Särinal lendu
2018-11-27
Finrod F
tehnika, kõrgepinge, ioontuul, lennuk

<p>
<a target=_blank href="https://www.theguardian.com/science/2018/nov/21/first-ever-plane-with-no-moving-parts-takes-flight">
The Guardian kirjutab mudellennukist</a>, mille osas tuleb julgelt öelda,
et "ärge kodus järele tehke". Nimelt on tõukejõu allikaks ioontuul,
mida tekitab 40-kilovoldine pingeallikas. Säärane mänguasi tegi prooviks
paarikümne meetrise lennu.
<p>
Kui aga teil on aga käepärast hästi varustatud labor ettevaatlike teadlastega,
siis järele tegemiseks vajalikud juhised leiate <a target=_blank href="https://www.nature.com/articles/s41586-018-0707-9">ajakirjast Nature</a>,
kus need avaldas MIT aeronautika osakonna rahvas.
<p>
Lennuki prototüübis on tiiva esiotsa ees elektrood, mida lennuki liitiumakust
toidetava pingemuunduri kaudu pingestatakse tiiva suhtes 40 000 V pingega.
Võimust kulub sealjuures 600 vatti. See on piisav, et ioniseerida
õhu molekule, ning laengu omandanud õhuosakesed viskuvad seejärel tiiva suunas
elektrivälja toimel, põrgates tee peal ka neutraalsete õhuosakestega
ja loovutades oma energia. Õhk voolab lennuki tagaotsa suunas,
lennuk aga kiirendub õhu suhtes.
<p>
Lõpptulemuseks on ilma liikuvate osadeta veojõu allikas, mis on täielikult elektriline,
peaaegu vaikne, ning mille veojõu ja võimsuse suhe on võrreldav
tavapäraste reaktiivmootoritega. Mis vihmase ilmaga lendamisel juhtub,
ärge meilt küsige! :P
<p>
