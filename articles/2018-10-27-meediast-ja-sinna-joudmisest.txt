Meediast ja sinna jõudmisest
2018-10-27
Jaan Veski
meedia, tuim tükk, peaga vastu seina

<p>
Meie kaks järgmist artiklit on teatud mõttes omapärased.
Mõlemaid on üritatud enne blogisse panemist avaldada peavoolu meedias.
Olime nimelt lambad ja mäletasime üllast ideed, et kui sul on midagi sisulist öelda,
saadad oma artikli uudisteagentuurile. Nad ju vähemalt kaaluvad,
kas sind avaldada, eks? Kui toimetajale ei meeldi, lükkab tagasi,
aga seletab miks lükkas?
<p>
Ei. Eestis asjad sedamoodi ei käi - siinmaal jääb su meil vastuseta,
kordusmeil jääb samuti vastuseta, ja telefonitsi ajakirjanikke ei taba.
Lugu läheb käes hapuks ja sulle isegi ei öelda "ei". Alljärgnev metalugu,
ehk lugu lugude avaldamise kohta, elab välja meie meedianördimust.
<p>
2015-08-10 - pääseme viimast korda peavoolu meediasse,
Postimees avaldab Jaan Veski arvamusloo "Sotsiaalkaitseriietus"
<p>
Vahepeal toimub kirev elu "nihilist.fm" veergudel,
jätame peavoolu meedia tülitamata.
<p>
2017-05-04 - meile ei tule ERR-ist ega Postimehest isegi vastust<br>
2017-10-31 - meile ei tule ERR-ist ega Postimehest isegi vastust<br>
2018-03-03 - meile ei tule ERR-ist ega Postimehest ega Delfist isegi vastust<br>
<p>
Edasi läks nii, et nihilist.fm lõpetas tegevuse, tegime oma sidekanali, kõik on tore.
Nüüd aga, kuna lähenevad valimised ja kaalukausil on olulised küsimused,
pühkisime nördimuse maha ja proovisime uuesti. Eksperimendi korras
proovisime põhjalikult avaldatud saada. All on ajakirjandusliku
meta-eksperimendi kokkuvõte:
<p>
K - saadame ERR-ile vastulause Äripäeva peatoimetaja loole "Võõrutame riigi sotsiaalmaksust"<br>
K - saadame Postimehele vastulause Kindlustusseltside Liidu juhile, kes demagoogiliselt "Seeder jätab pensionärid nälga" hüüab<br>
N - küsime ERR-ilt, kas on olnud võimalust artikli avaldamist kaaluda<br>
N - küsime Postimehelt, kas on olnud aega artikli avaldamist kaaluda<br>
R - helistame 6 korda erinevatele Postimehe arvamustoimetuse inimestele, toru ei võeta<br>
R - me ei suuda leida ainsatki ERR arvamustoimetuse numbrit netist, sekretär vastab meile<br>
R - saame sekretärilt ERR arvamustoimetaja numbri, helistame 3 korda tunniste vahedega<br>
R - oh õnne, toimetaja helistab tagasi!<br>
R - oh õnnetust, vale inimese number anti, ta pole ERR-is isegi tööl praegu!<br>
R - uuesti sekretäri jutule, teine inimene lubab et asi tehakse selgeks<br>
R - õhtuks pole midagi selginenud, loobume
<p>
Palju õnne, täpselt nii vilgas ja erksatoimeline on Eesti ajakirjandus.
Olgu kiidetud see üks toimetaja, kes tagasi helistas, isegi kui ta parasjagu tööl polnud.
Üldiselt on aga selge, et Eestis avaldatud saamiseks peab ilmselt tutvusi omama. :)
Alternatiiv on omada raha.
<p>
Kui pole tutvusi ja pole raha, võiks sama hästi olla vaikiv ajastu.
Aga pole viga, anarhistid on hakkama saanud ka vaikivatel ajastutel.
Togime meedia-ninasarvikut pika roikaga. Kui ümber pöörab
ja meie poole vaatab, ronime puu otsa. :)
<p>
All on meie 2 artiklit, millega vastu seina jooksime:
<p>
<a target=_self href="./2018-10-28-arge-materdaga-seedrit-kindlustusseltsid.html">Ärge materdage Seedrit, kindlustusseltsid!</a><br>
<a target=_self href="./2018-10-28-juurutame-astmelise-tulumaksu.html">Juurutame astmelise tulumaksu</a>
<p>

</p>


