Tõega valetamas: e-hääletuse vanusejaotus
2019-03-08
perestroika.pw
e-hääletus, kuulujutt, valeuudis

<p>
Redditis jäi silma ühe kaas-kasutaja mure, et
<a target=_blank href="https://www.reddit.com/r/Eesti/comments/ayngwy/kas_eestis_on_facebookis_sisu_moderaatoreid/">
kas Eesti Facebookis on sisu moderaatoreid</a>. Nimelt levib seal
taas kuulujutt / valeuudis, mis seekord toob manipuleeritud esitusviisiga
2015. aasta Riigikogu valimiste e-hääletuse statistika,
ilmselt eesmärgiga seada kahtluse alla e-hääletuse õigsus.
<p>
Esitusviisi manipuleerimine on üks kavalamaid tõega valetamise viise,
kuna ise saab jääda puhtaks poisiks ja manipulatsiooni
märkamiseks on vaja tähelepanu.
On vist õiglane öelda, et enamus Facebookis pesukaru videosid
jagavaist inimestest ei rakenda toimuvale oma tähelepanu kõrgeimat taset.
Tulemusena jääb märkamata, et vanusegrupi "kuuekümnest
aastast maksimaalse elueani" laius on ca. 40 eluaastat,
eelneva vanusegrupi "55-59 aastased" laius on aga 4 eluaastat.
<a target=_blank href="https://www.valimised.ee/et/valimiste-arhiiv/elektroonilise-haaletamise-statistika">
Valimiskomisjoni veebileht</a> ei esita andmeid niimoodi,
vaid läheb vanusegruppideks jagamisega 75. eluaastani välja.
<p>
<img class=illustration-image src="./pics/e-haali-vs-vanus-rk2015-rk2019.png">
<p>
Vaatame kõigepealt paremal olevat graafikut moonutamata esitusviisis andmetega:
<p>
Nüüd vaatame kuulujutu aluseks olevat <a target=_blank href="https://www.virgokruve.com/meedia/2015/03/150305e-valijate-vanus.jpg">
moonutatud esitusega teavet</a>. Kas tõega valetamine
oli eeldatava autori Virgo Kruve eesmärk, ei tea meie arvata.
Tõdeme vaid, et tema graafik elab võõrastes kätes kuulujutuna oma elu
ja eksitab inimesi.
<p>
Mujal uudistes teatas aga <a target=_blank href="https://www.facebook.com/piraadipartei">Piraadipartei</a>, et e-hääletamise
vaatlemine on jätkuvalt kontimurdev töö. Nad soovivad,
et uus Riigikogu võtaks siduva seisukoha selle kohta,
et e-hääletamine muudetakse krüptograafiliste (s.t. mitte
korralduslike) võtegega otsast lõpuni kontrollitavaks.
<p>
Krüptograafiline kontrollitavus pole kerge eesmärk,
aga kui Eesti seda suudaks, oleks see päris nunnu rahvusvahelise
elevuse allikas. Piraadipartei rahva-algatusega
saate tutvuda ja seda <a target=_blank href="https://rahvaalgatus.ee/initiatives/c04252b3-b0a2-4e83-9eb9-3b935320cd3a">
allkirjastada siin</a>. Sealsamas kõrval saate arutleda algatuse üle kutsuda natsi-iba ajanud 
<a target=_blank href="https://rahvaalgatus.ee/initiatives/fa8cf4d3-5413-47be-9a5b-fa0dfbc73d59">Ruuben Kaalep Riigikogust tagasi</a>
(tagasikutsumine veel hääletusel ei ole).
<p>
Meil ei ole täna põhjust kahelda, et e-hääletamisega
oleks midagi valesti läinud. Küll aga on Perestroika
toimetus veendunud, et ükskord võidab Anonüümne niikuinii,
kui mitte hiljem siis poliitilise parteina ausatel valimistel.
Et tulevikus teada saada, ega Anonüümne dopingut pole tarvitanud,
oleks parem, kui selleks päevaks oleks süsteemis
rohkem krüptot ja vähem usaldamist.
<p>
