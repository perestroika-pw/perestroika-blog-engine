Me sooviks lisada küsimärgi
2018-12-03
Jaan Veski
sodimine, anarhia märk, ristimärk, küsimärk

<p>
<a target=_blank href="http://www.delfi.ee/news/paevauudised/krimi/fotod-terve-linn-soditud-linnavalitsuse-kallal-vandaalitsejad-on-joudnud-ka-kumnetesse-teistesse-paikadesse-sudalinnas?id=84630951">Delfi</a> ja <a target=_blank href="https://www.ohtuleht.ee/909687/piltuudis-keegi-on-oosel-tallinna-linnavalitsuse-uksed-ara-sodinud">Õhtuleht</a> kirjutavad, et keegi läks Kesklinnas väga "võimsaks" ja
sodis kõiksugu aknad täis anarhia märke ja ristimärke.
<p>
Ärge meilt küsige, me oleme sama üllatunud!
Näeme Delfi fotodelt, et soditud on paarikaupa anarhia märki ja pikema alumise joonega
ristimärki. Me ei saa sõnumist aru, kas sõnaraamat kah soditi?
<p>
Anarhia märk ja ristimärk võivad äärmisel juhul tähendada
"kristlik anarhism", mis on nii kuradi haruldane (vabandust, kristlikud kolleegid),
et seda Eestis vaevalt esineb.
<p>
Tõenäolisem on, et võimsaks ära läinud isik soovis edastada sõnumit "surm anarhiale"
või midagi muud primitiivset. Sellisel juhul tuleks tegijat otsida
poliitilise kompassi paremast ülanurgast, kus nii kombeks on. :)
<p>
Perestroika ei mõista sealjuures hukka graffiti joonistamist,
pelgalt suvalist sodimist. Meie lemmikumad graffitikunsti teosed asusid ammusel ajal
Suur-Sõjamäe 37 kandis, endise Divigateli tehase valmis ehitamata jäänud joomaravila aladel
(ärge enam minge, varisemisohtlik). Seal oli meeletu kaunis
traktori graffiti, samuti joonistus sellest, kuidas
preestri riietes öökull pakub papi riietes krokodillile
plaskust kanget jooki, kusjuures taustal jooksevad ringiratast
ilma ülakehata tagumikud. :P
<p>
Võtame seisukoha, et äge ja mõtlemapanev graffiti
selleks sobivas kohas on hea, aga suvaliselt täägimine
on... nii suvaline. Välipropaganda huvilisi suuname uurima,
kuidas <a target=_blank href="promo.html#kohuke">meie kohukest teeme</a>.
Selleks, et ära kuulatud saada, ei pea tingimata sodima. :)
<p>
Et riigimiilits anarhistliku miilitsa ära tunneks, kui meie midagi
sodinud oleme, soovime lisada näited selle kohta, millist graffiti stiili
eelistame. :)
<p>
Näide A: jänes joonistab anarhia märki<br>
<img class="sidebar-image" src="./pics/janes-joonistab-anarhia-marki.jpg">
<p>
Näide B: viikingid<br>
<img class="sidebar-image" src="./pics/viikingid.jpg">
<p>
