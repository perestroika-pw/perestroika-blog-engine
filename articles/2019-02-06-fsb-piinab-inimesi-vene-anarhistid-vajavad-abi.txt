FSB piinab inimesi, vene anarhistid vajavad abi
2019-02-05
Jaan Veski
FSB, inimõigused, piinamine

<p>
Mitu erinevat allikat, muuhulgas <a target=_blank href="https://therussianreader.com/2019/02/04/azat-miftakhov-2/">
The Russian Reader</a> (inglise keeles), <a target=_blank href="https://zona.media/article/2019/02/03/azat">Медиазона</a> (vene keeles)
ning <a target=_blank href="https://takku.net/article.php/20190205134707946">takku.net</a> (soome keeles)
raporteerisid hiljuti, et FSB pidas 1. veebruaril kinni 12 inimest,
keda kahtlustab seostes anarhistlike liikumistega.
<p>
Järgneva 24 tunni vältel FSB piinas kinnipeetuid julmal viisil,
et mõjutada neid alla kirjutama ülestunnistusi soovi osas valmistada lõhkeaineid.
Ülekuulatavaid ähvardati, sealhulgas terariistadega,
samuti peksti ja rünnati elektrišokirelvaga.
<p>
Seejärel 11 isikut vabastati, aga kaheteistkümnes, Moskva Riikliku Tehnikaülikooli
matemaatika- ja mehhaanikateaduskonna tudeng Azat Miftakov kadus mõnes ajaks jäljetult,
tema advokaadil Svetlana Sidorkinal ei võimaldatud temaga kohtuda.
Azati ei toodud ettenähtud ajaks kohtusse vahistamise istungile
ja tema kolleegid ütlesid, et tõenäoliselt ta üritas
ülekuulamisel oma veene läbi lõigata.
<p>
Vabaks lastud Daniil Galkin rääkis The Russian Reader'ile, et
FSB ametnikud piinasid teda taseriga ja püüdsid pressida temalt
välja tunnistusi Azati vastu, misjärel sundisid andma
ettekirjutatud sisuga intervjuu Kanal Ühe reporterile.
<p>
Galkini sõnul ei paistnud Azat tema viimast korda nägemisel
enam inimese moodi välja, ning tema käsivarred olid
väänamise tulemusena ebaloomulikud. Samuti kinnitas Galkin,
et kuulis vahi all viibides kõrvalruumis hoitud naissoost aktivisti valukarjeid.
Mis täpselt Balašiha poliseijaoskonnas aset leidis,
ei saa meie võimaluste juures kindlaks teha.
<p>
FSB viimase perioodi taktika on piinata kahtlustatavaid autodes,
et tegevusest jääks vähem jälgi ning kasutada selleks
elektrišokirelva, mis on eluohtlik, kuid mille kasutamist
pole tihtipeale võimalik tõendada.
<p>
Moskva piirkonna Anarhistlik Must Rist kogub annetusi vahistatutele
õigusabi pakkumiseks. Paypali ja pangaülekannete rekvisiidid
leiate "takku.net" artiklist. Perestroika on Mustale Ristile
juba saatnud omapoolse annetuse. Loodame, et meie vene kolleegid
suudavad kohtus võimuorganitele vähemalt mingil määral vastu hakata,
vähemalt nii kaua, kuni Venemaa pole välja astunud Euroopa Nõukogust,
mille kohus saab arutada lahendamata jäänud inimõiguste rikkumisi.
<p>
