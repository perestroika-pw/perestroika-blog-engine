Kas EKRE ongi fa?
2018-11-27
Jaan Veski
EKRE, fa, antifa, kus tõrje seal tuli

<p>
Kaunis oli lugeda EKRE uudisteportaali pealkirju pärast seda,
kui Mardi ja Martini jüngrid Indrek Tarandile kallale läksid.
Erakond võib nõnda peagi usupõhise ühinguna tunnustamist taotleda. :D
<p>
Tarand tõmbas käed ja jalad enda külge nagu magnetiga, imevärk! Ise hüppas pikali!
Ise lohistas ennast jopest, ise! :D Abipolitseinik Madison rääkis end muidugi sisse veidi:
"Kui poleks olnud Ivari Padarit, kes teda oma kehaga kaitses,
siis oleks ta siit ära läinud mitte valge inimese näoga."
Aitäh avalikult üles tunnistamast, Jaak! :) Hea laps
räägib ikka täiskasvanutele ära, mis tegelikult juhtus.
Tõsi küll, kui ma nüüd kunagi politsei peaks kutsuma, siis ma saadan politsei tagasi,
kui nad koos Jaaguga näole annavad. Seletan, et vaja oli abi-, mitte kabipolitseinikku! :P
<p>
Kuradi hea vaheldus sellele oli teha lahti Kesknädal
ja lugeda peaministri büroo juhataja Tanel Kiige arvamust
<a target=_blank href="http://kesknadal.ee/2018/11/26/tanel-kiik-vagivaldne-marurahvuslus-on-eestile-suurim-oht/">
"Vägivaldne marurahvuslus on Eestile suurim oht"</a>.
<p>
"Kutsun EKRE juhte üles lõpetama massilist valeuudiste levitamist,
alusetute hirmude külvamist ning vägivaldseid meeleavaldusi. Taoline
ühiskonda lõhkuv poliitika ning agressiivne käitumine ei ole meie kultuurile
omane ega vähimalgi määral aktsepteeritav," teatas Kiik,
ja me nõustume temaga ainult sada protsenti.
<p>
Samal ajal EKRE kontoris? Pakun, et koordineeriti helistamist TV3-e vaatajaküsitluse
numbrile ("valjem kisa annab õiguse" on netitrollide moto, ja kuidas
EKRE sõnumite levitamine kommentaariumis käib, oleme juba näinud). Ei peta ära! :D
Päris kindlasti vorbiti aga pealkirju stiilis "Tarandi vägivallatsemine EKRE miitingul:
tüüpiline Antifa vasakäärmuslaste provokatsioon". Reaalsuskontroll küsib mõned küsimused:
<p>
- Mitut EKRE meeleavaldajat Tarand lõi/tõukas/lohistas? Mitte ühtegi.<br>
- Mitu EKRE meeleavaldajat Tarandit lõi/tõukas/lohistas? Üle kolme.
<p>
- Kas Tarand on vasakäärmuslane? Ei.<br>
- Kas EKRE on autoritaarsed parempoolsed? Jah.
<p>
Rääkides asjast nimega antifa, siis see kuulub minu kui anarhisti
kompetentsi. Kui EKRE oma kursil jätkab, näeb ta kindlasti millagi antifad kah. :)
Antifa on mitteformaalne liikumine, mis vastustab asja nimega "fašism".
Kui EKRE leiab, et vasaktsentristist europarlamendi saadik on antifa,
siis EKRE tunnistab, et nad on poliitilise kompassi paremas ülanurgas,
kus teadupärast elab "fa". :)
<p>
Kui EKRE üritust oleks tahtnud provotseerida antifa, oleks neil
märksa ebameeldivam olnud. :) Ühe võimalusena poleks ulmelise müra tõttu
keegi midagi kuulnud. Teise võimalusena oleks platsile hommikul kallatud
sealäga ja küttemasuudi segu, sest antifa on leidlik ja rikutud kujutlusvõimega. :D
<p>
Kolmanda võimalusena oleks vastas seisnud teine meeleavaldus,
sihuke mis ei lase EKRE-l valitud kohta koguneda.
See oleks antifa ja ausõna - nad ei tuleks Riigikogu majast!
Antifa kohal olemise indikaator on reeglina märulipolitsei,
Eestis õigustaks märulipolitseid aga vaid EKRE ise.
<p>
Kui EKRE arvab, et Tarand on see õudne antifa, mida Eestis veel
kordagi päevavalgel nähtud pole, siis tuleb hakata rääkima
rusikaga vehkivatest lumehelbekestest. :) Kooki ei saa
korraga ära süüa ja alles hoida. Ei saa korraga inimesele kallale minna
ja hüüda, et kallale tuli. :)
<p>
