Igahommikune oleng Stenbocki maja ees
2019-03-18
perestroika.pw
tänavapoliitika, koalitsioon

<p>
<img class=illustration-image src="./pics/stenbock.jpg">
<p>
<a target=_blank href="https://www.postimees.ee/6547560/galerii-stenbocki-maja-ees-avaldati-meelt?gallery=269363&image=11874217">
Postimees</a> ja <a target=_blank href="https://www.facebook.com/feministeerium/">Feministeerium</a> raporteerivad järgmist:
<p>
"Edastame teate, et alates tänasest toimub isetekkelise algatusena igal hommikul
Stenbocki maja ees pikett, koalitsiooniläbirääkijate tervitamiseks.
Kui tahad midagi EKRE IKE liikmetele otse öelda, siis tule ka!"
<p>
"Pikett kestab vahemikus 9.30-10.15, et saabuvaid delegaate kohata.
Täna oli juba ca 15 inimest ja meie majakoer,
elukutseline meeleavaldaja Rosa Luxemburg,
kes loodab teid ka homme kohata!"
<p>
Perestroika kutsub osalema ja saadab igal hommikul
vähemalt ühe aktivistist reporteri üritust külastama.
<p>
Võtame palun kaasa teabekandjaid, mis informeeriks läbirääkijaid,
et nad jalutavad ilma mandaadita õhukesel jääl
ja valdav enamus ei toeta nende valitsust.
Nende koalitsioon ei tarvitse isegi Riigikogus
hääletamist välja kannatada.
<p>
Kui rahvasaadik on oma otsustamistes vaba, siis ei tohi ka parteil
olla poliitiku üle ülemäärast võimu. Kutsume Riigikogu liikmeid
parteide juhatusele mitte alluma ja Ratase plaani nurjama.
<p>
Stenbocki maja juurde pääseb nii mööda Toompead
kui Patkuli treppi pidi Balti Jaama juurest.
<p>
<img class=illustration-image src="./pics/stenbock2.jpg">
<p>
<b>Teisipäev, 19. märts</b>
<p>
Rahvast oli täna juba natukene rohkem. Kasutasime võimalust
tuttavatega vestelda, kuni meedia kohale tuli.
<p>
Poliitikutest andsid näole Jaanus Karilaid, Mihhail Korb ja Mihhail Kõlvart.
Karilaiul oli majja minekuga väga kiire. Helmesid, Ratast ega Seedrit ei nähtud,
ilmselt peitsid nad end saabunud autodes või moondusid
meeleavaldajateks.
<p>
<a target=_blank href="https://www.ohtuleht.ee/952390/fotod-meeleavaldus-toompeal-rahvas-voitleb-kei-voimuliidu-vastu">
Õhtulehe galerii</a> tutvustab meile meeleavaldajate arvamusi:
et valitsus pole koht, kus rassiste taltsutada või kliimamuutuste eitajaid muutuste
toimumises veenda, et nende keha on nende teha, et valitsus peaks austama inimõigusi,
et kandvateks väärtusteks peaks olema sallivus, ausus ja vabadus,
ning et Ratas ei peaks riigile kaikaid kodaratesse pistma.
<p>
Vestlema tuli ka üks päris konservatiivsete
vaadatega vanem meesterahvas, kes pidas pika ja reljeefse monoloogi,
kus said oma nätaka kätte kõik Mart Laarist kohtute ja LGBT aktivistideni.
Proovisime märkmeid teha, aga ta jätkas hoogsalt Tunne Kelami nahutamisega,
tegi vahepeatuse Dvigateli tehase direktori juures,
võttis käsile Kallaste perekonna ja meil kadus järg käest.
Kahjuks ei olnud Perestroika reporteril diktofoni,
et püüda intervjuud teha.
<p>
Teised taamal propageerisid samal ajal Läti Vabariiki.
Eesti naabruses on nimelt kõrgemalt arenenud tsivilisatsioon,
kus on astmeline tulumaks, vabatahtlik kaitseväeteenistus
ja väikeettevõtteil soodsam maksurežiim.
Meile kinnitati, et ajaks mil EKRE võimult ära saadakse,
lendavad Maa orbiidi juba tuledesäras Läti kosmoselaevad.
<p>
Kohtume homme. Kohvi maja ees ei pakuta!
<p>
<p>
<img class=illustration-image src="./pics/stenbock3.jpg">
<p>
<b>Kolmapäev, 20. märts</b>
<p>
Kohale oli saadetud harjumatult palju politseinikke,
ilmselt kuna meeleavaldust reklaamis Punamust
ja keegi soovitas, et Toompealt on hea vaade.
Seetõttu olidki politseinikud meie korrepondendi saabumisel
kogunenud Patkuli trepi vaateplatvormile Tallinna panoraami nautima.
<p>
Õnneks nad meeleavaldusega ei liitunud ja tüdinesid üsna peagi,
muidu oleks kõhe hakanud.
<p>
Homme istuvat valitsust majas ei ole, sest Euroopa Liit vajab
nende tähelepanu. Oletame seetõttu, et kaabusid ei tule
ja politseid kah pole, aga läheme natukeseks ikka.
Hommikune päike soojendab majaesist üsna hästi
ning Toompeale kõndimine on hea harjutus, et talveunest välja tulla.
Võtke teie kah oma tervisespordiks Stenbocki maja külastamine!
<p>


