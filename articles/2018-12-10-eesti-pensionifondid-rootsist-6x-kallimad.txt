Eesti pensionifondid Rootsist 6x kallimad
2018-12-09
Finrod F
pensionifondid, riigikogu, haldustasu

<p>
Indrek Neivelt alustab ERR-is oma arvamuslugu juba vabandusega,
et ta on ilmselt kõik ära tüüdanud <a target=_blank href="https://www.err.ee/883448/indrek-neivelt-miks-on-meie-kogumispension-vaiksem-kui-rootslasel">
pensionifondide teemaga</a>. Ära vabanda, Indrek,
teema on oluline ja kui vähegi võimalik, hoiame selle päevakorras!
<p>
Neivelt soovib enne Riigikogu hääletust öelda -
kui me seda teed edasi kõnnime, tagame ka tulevikus,
et Eesti pension jääb Rootsi omast tunduvalt viletsamaks.
<p>
Riigikogu teeb nimelt õiges suunas kulgeva otsuse, aga ebapiisava otsuse.
Uus investeerimisfondide seadus langetab fondihalduse tasu 1.2 protsendi peale.
Rootsis on fondihalduril lubatud võtta tasu 0.2 protsenti,
ehk siis <b>Rootsi pensionifondide haldus on 6 korda odavam!</b>
<p>
Tänapäeva Eestis pügatakse kohustuslikus korras kõigi
alla 37-aastaste (ja eksikombel liitunud vanemate) inimeste
säästusid II samba süsteemiga, kus fondihalduse tasud <b>on väga kõrged</b>.
<p>
Perestroika tunneb muret, et niisuguse teema puhul,
mis mitmesaja tuhande eestlase rahakotti ulatub,
pole Toompeale registreeritud ühtegi meeleavaldust.
<p>
Teema ei ole seksikas. :(
Kui me ainult seksikate teemade järel jookseme,
jookseme aga end hingetuks midagi saavutamata.
<p>
Perestroika ei ole hetkel valmis investeerimisfondide seaduse
viimase lugemise eel meeleavaldust korraldama.
Ühiskond ei ole veel piisavalt arenenud, et säärastele asjadele
tähelepanu pöörata. Siiski on meil võimalus areneda.
Hakkame tähele panema - märkame ka seda, mis on hall ja igav,
aga meie glögist mandlid ja rosinad ära viib!
<p>

