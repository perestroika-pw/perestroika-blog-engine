Kurja lilled Stroomi rannal
2018-11-29
Finrod F
EKRE, vaenu õhutamise tulemused

<p>
Allika ümberlükkamine: pärast politsei poolset <a target=_blank href="https://ekspress.delfi.ee/teateid_elust/politsei-stroomi-rannas-valismaalast-ei-runnatud-algatasime-kriminaalmenetluse-valeutluste-andmise-osas?id=85298553">uurimist</a> usuvad nad,
et neile anti valeütlusi ning allpool kirjeldatud rünnakut ei ole toimunud.
Olles veendunud, et avalik arutelu peab rajanema tegelikult toimunul,
ja maailmas ei ole tegelikult toimunu puudust,
mainime ära, et <b>alljärgnev artikkel on osaliselt ajendatud tõenäolisest valeinfost</b>.
<p>
Esialgsetel andmetel <a target=_blank href="https://www.err.ee/880677/tallinnas-rundasid-kaks-meest-valismaalasest-naist-kividega">
ründasid Stroomi rannal kaks eest keelt kõnelevat meest inglise keelt kõnelevat Ameerika päritolu naist</a>,
loopides teda ning ta koera kividega. Enne ründamist mehed kõnetasid teda ja olevat karjunud "Mine koju, välismaalane, mine koju!".
Üks mees olevat kandnud oma riietel sinist lillekujulist märki
(ei ole meie võimuses kindlaks teha, mis märk see täpselt oli).
Naine sai kergelt viga, koer mõnevõrra rohkem.
<p>
Nagu me paar päeva tagasi ennustasime, seni kuni EKRE liidrid
oma jopede tegevust loori tagant õigustavad ja eetris "rahvakunstiks" tituleerivad,
tekib mõnedel nende jüngritel arusaam, et vägivald on ohutu harrastus,
et tagajärgi ei tule. Kui keegi inimene on ülbeks kasvanud,
hakkab ta suure juhi ja õpetaja õhutusel kompama ülbuse piire.
<p>
Käesolev pole enam üleskutse mitte vastata.
Kui juhtub, et kedagi rünnatakse meie nähes, siis vastame pealegi!
Vastame tõhusalt, et konkreetne ründaja peatatud, kindlaks tehtud
ja riigimiilitsa poolt menetletud saaks. Ärme lihtsalt
ülejäänud EKRE rahvaga tüli nori - nad peavad valimisteni
rahus mõtelda saama, kuhu nende erakond tüürimas on.
Nende oma juhatus õhutab neid piiramis-meeleolusse,
et kindlustada liikmete lojaalsust.
<p>
Meie ülesanne on neid ümber veenda, näidates et EKRE
tegeleb pseudo-teemadega, lõhub nende abil Eesti poliitilist kultuuri,
kahjustab ühiskonnas usaldust ja turvalisust ning õhutab vaenu.
Ah et patriotism? Praeguse EKRE jaoks on see tööriist, millega peldikus sorkida.
Päris teemad on mujal ja nüüdseks on EKRE end väljakult ära mänginud.
Nad pole oodatud ühegi tulevase valitsuse kombinatsiooni.
Kui peate valima konservatiive, valige mõni ohutumate ainetega tehtud hoidis. :)
<p>
Tsiteerin siinkohal Kaja Kallase kirja erakonnakaaslastele
ERR-i <a target=_blank href="https://www.err.ee/880593/toomas-sildam-selgus-majas-ekre-pole-enam-valik-ei-ratasele-ega-kallasele">artiklist</a>:
"Täna mõistsid aga kõik erakonnad, et reaalse valitsuspartnerina pole EKRE tõsiseltvõetav."
Sama ütlesid sügise alguses sotsid ja nädal tagasi Jüri Ratas.
EKRE ei lähe võimule, ei lähe kuhugi senikaua
kuni oma kultuuri ei muuda ja igasugu natse erakonnast ei eemalda.
<p>
Et aga tänaval võimalikele rusikavägilastele paremini reageerida,
soetame senikauaks omale värsked piprad (pipar maksab 5 eurot,
mõistlik on soetada üks õppimiseks ja teine päriselt kandmiseks).
Vaatame, et meil oleks head jalanõud, millega libedal keksida saab.
Kui nats või muidupätt kedagi ründab, siis:
<p>
<ul>
<li>
kui selleks on aega, helistame menti, ütleme asukoha ja mis toimub,
kirjeldame ründajat ja mainime, et sekkume nüüd pipraga
<li>
kui see ei tähenda liigset viivitamist
ja asukohas pole turvakaameraid ülemäära palju,
teeme ründajast pildi
<li>
kui isik aktiivselt ründab kedagi, ei pea teda hoiatama;
kui ta ähvardab ja parasjagu ei ründa, võib olla kasulik öelda
"lõpeta ära, jää sinna kus oled, ootame politseid"
(kui ta plehku pistab, tuleb teda siis paraku jälitada)
<li>
kui ründaja hoiatamisest ei hooli, on teil õigus
kasutada teise inimese kaitseks samu vahendeid, mis enda kaitseks:
kõike, mis ei ületa toimuva ründe ohtlikkust,
füüsilise jõu vastu on pipragaas õigustatud ja ohutum vahend,
kuna ei põhjusta kukkumist (põhjus, miks me muide
oleme vastu politseile taserite jagamisele - need põhjustavad
eranditult kukkumise)
<li>
parim pipar on säärane, mis väljub balloonist joana;
parim pipra kasutaja on sellega märgi tabamist harjutanud,
tegutseb omandatud reflekside abiga kiirelt, teab pimesi, kus pipar asub
ja mispidi kätte tuleb; lisaks arvestab tuule suunda
</ul>
<p>
Loodame, et seda tarvis ei lähe.
<p>
