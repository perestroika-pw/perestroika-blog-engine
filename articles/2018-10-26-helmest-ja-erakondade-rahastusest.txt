Helmest ja erakondade rahastusest
2018-10-26
Jaan Veski
kuluhüvitis, rahastus, valskus, huumor, Martin Helme

<p>
Äsja käis ERR-ist läbi artikkel sellest, kuidas üks kümne tuhande
liikmega erakonna liidreid, täpsemalt
<a target=_blank href="https://www.err.ee/872090/ajaleht-martin-helme-kirjutas-kuluhuvitistesse-sotsiaalmeediakampaaniaid">Martin Helme, ei suutnud partei rahaga
tasuda 730 euro suuruseid kampaaniakulusid Facebookis</a>,
vaid esitas need maksumaksja rahast hüvitamiseks.
<p>
Seda tegi Helme ajal, kui <a target=_blank href="http://www.delfi.ee/news/paevauudised/eesti/erakonnad-saavad-sel-aastal-riigieelarvest-ule-5-4-miljoni-euro?id=73396831">parteid saavad riigieelarvest tasuta raha</a>. Tsiteerin Delfit: 
<i>"Erakonnad saavad sellel aastal riigi eelarvest 5 412 678 eurot. /.../ 
Reformierakonnale eraldatakse 1 607 726,14 eurot, 27 kohta saanud Keskerakonnale 1 446 953,52 eurot,
15 kohta saanud Sotsiaaldemokraatlikule Erakonnale 803 863,07 eurot.
Isamaa ja Res Publica Liit saab sellel aastal 14 parlamendikoha juures riigieelarvest 750 272,2 eurot,
Vabaerakond 8 kohaga 428 726,97 eurot ning Konservatiivne Rahvaerakond 7 koha juures 375 136,1 eurot."</i>
<p>
Martin, kas kolmesaja seitsmekümne viiest kiloeurost jäi väheks? :D
Rohelised peavad ilma elama, nagu tuvid suletud prügikasti ümber.
Teil on seal sees hea ja soe, teistel väljas kõle ja külm! :D
<p>
Valskus on ka katuseraha jagamine, mille osas Vabaerakond
(pärast selle eelnevail aastatel oma käega jagamist)
hiljuti soolika kokku võttis ja kuriteoteate tegi, aga kukele saadeti.
Ma mõistan, et see oli trikk, aga aitäh vähemalt trikki tegemast!
<p>
Säärane asi ei soodusta ausat konkurentsi, vaid seab uuele tulijale
(ja meiesugustele toikaga eemalt susijatele) päris karmi lävendi:
sa pead vanadele olijatele milleski ära tegema sellest hoolimata,
et sa panustad oma raha, aga nemad panustavad sinu vastu
maksumaksja raha.
<p>
Siinkohal ütleme: ei katuserahale. Ei erakondade rahastamisele
ühestki muust allikast, kui eraisikute omast taskust
(sealjuures jätkuvalt ei ämma kappidele, ja jätkuvalt,
aitäh Silver Meikarile, tema nime anname ka edaspidi
tähtsatele infrastruktuuri objektidele).
<p>
Siinkohal ei ole mõtet häältejaotuse d'Hondti algoritmil isegi peatuda.
Selle loodav väike ebaõiglus on sääsepinin megafauna huigete kõrval.
</p>
