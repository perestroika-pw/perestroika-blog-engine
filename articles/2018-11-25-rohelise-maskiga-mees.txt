Rohelise maskiga mees
2018-11-25
Jaan Veski
tervis, meditsiin, prioriteedid

<p>
Kõigepealt loodame, et klikimagnetist pealkiri tõi lugema ennekõike need,
kes soovivad saada infot Kertši väinas toimunud roheliste mehikeste
sündmuse kohta. Meil pole infot - kuigi oletame, et naftahinna langus
ja pensioniea tõstmise ebapopulaarsus sundis tsaari vajutama
patriootlike reflekside nupule. :)
<p>
Rohelise maskiga mees, kelle juttu täna vahendame, räägib palju
igavamast ja samas olulisemast teemast. Inimkonna ajalooline nõrkus
on minna ähmi täis tühistest asjadest, ja ignoreerida kaua,
kui neil elevant vannituppa on pugenud. Aeg on see komejant lõpetada!
Postimehes kirjtab UK-s rahvatervise arstina töötav Taavi Tillmann
<a target=_blank href="https://arvamus.postimees.ee/6457933/rahvatervise-arsti-analuus-milline-erakond-parandaks-koige-rohkem-eesti-tervist">
sellest, millise erakonna programm Eesti rahva tervist parandaks</a>.
<p>
Tervis on nii oluline, et "kuradima" ei ole piisav epiteet selle rõhutamiseks.
Mitte keegi ei ela igavesti. Kõik jäävad kunagi haigeks.
Ühiskond, mis oma liikmete tervist hoida aitab, võimendab oma suutlikkust,
tootlikkust ja heaolu, mis omakorda mõjutab haridust, arenguvõimet
ja pika ringiga peamast kõike.
<p>
<a target=_blank href="https://www.eestipank.ee/sites/eestipank.ee/files/publication/o_1_2016_kokku.pdf">Eesti Panga andmetel</a>
oli Eesti pärast aastakümnete pikkust tõusu 2016. aastal Euroopas <b>ebavõrdsuselt</b> neljas riik.
Statistikaameti andmeil on <a target=_blank href="https://blog.stat.ee/tag/palgalohe/">Eesti palgalõhe Euroopa suurim</a>,
ja aastate 2015-2017 vahel tõusutrendis, tõustes 26.9 protsendi pealt 29.9 protsendi juurde.
(Euroopa keskmine aastal 2015 oli 16.3 protsenti).
Mis palgalõhes mängib meeste kasuks, tuleb eluea statistikas matsuga tagasi:
<a target=_blank href="https://blog.stat.ee/tag/oodatav-eluiga/">sugudevaheline oodatava eluea ebavõrdsus</a> on Eestis kõrge,
andes naistele 81,8 ja meestele pelgalt 73,1 eluaastat.
Diganoos on piltlikult see, et statistiliselt oluline protsent Eesti inimesi,
ennekõike mehi, ei jõua olulise tõvega õigel ajal arsti juurde, jookseb end raha järel haigeks,
joob end surnuks, sõidab autoga vigaseks või leiab otsa muul nukral kombel.
(Ja vaevalt et ainult Anvelti tagasiastumise avaldus neid mõtlema paneb.)
<p>
Terviseprobleemid on sealjuures põhiline põhjus. <a target=_blank href="http://www.tai.ee/et/terviseandmed/tervisestatistika-ja-uuringute-andmebaas/uuendused/4339-surmad-2017">Tervise Arengu Instituut</a> toob välja, et 2017. aasta juhtiv surmapõhjus Eestis on vereringe elundite haigused
(8005 inimest aastas). Järgnevad kasvajad (3908 inimest aastas)
Seedeelundite haigused viisid meie seast 625 kaasmaalast
ja hingamiselundite haigused 558 inimest. Õnnetustes sai surma
565, ise tapsid end ära 226. Kurjategija ründe tõttu surid 29 inimest.
Kurba lugu <a target=_blank href="http://www.tai.ee/images/surmapohjused_2017_fin2.png">aitab mõõtkavasse panna pilt</a>.
<p>
Kui meil vähegi ratsionaalsust jagub, peaksime rohelise maskiga meest kuulda võtma.
Ja tema ei rääkinud Postimehes mitte rändeleppest.
Taavi Tillmann võrdles kaheksa erakonna valimisprogramme rahvatervise
seisukohast, ja vaatles viite aspekti. All on tulemused.
<p>
<table>
<tr>
<td>punkte</td>
<td>SDE</td>
<td>ROH</td>
<td>KESK</td>
<td>VABA</td>
<td>E200</td>
<td>REF</td>
<td>EKRE</td>
<td>IRL</td>
</tr>
<tr>
<td>Raha Haigekassale</td>
<td class=plusone>+1</td>
<td class=plustwo>+2</td>
<td class=plusone>+1</td>
<td class=plustwo>+2</td>
<td class=minustwo>-2</td>
<td class=minustwo>-2</td>
<td class=plusone>+1</td>
<td class=minustwo>-2</td>
</tr>
<tr>
<td>Efektiivsuse ja solidaarsuse säilitamine</td>
<td class=plustwo>+2</td>
<td class=minustwo>-2</td>
<td class=plustwo>+2</td>
<td class=minustwo>-2</td>
<td class=minustwo>-2</td>
<td class=minustwo>-2</td>
<td class=minustwo>-2</td>
<td class=minustwo>-2</td>
</tr>
<tr>
<td>Esmatasandi tugevdamine</td>
<td class=plustwo>+2</td>
<td class=minustwo>-2</td>
<td class=plustwo>+2</td>
<td class=plustwo>+2</td>
<td class=plustwo>+2</td>
<td class=plustwo>+2</td>
<td class=minustwo>-2</td>
<td class=minustwo>-2</td>
</tr>
<tr>
<td>Ennetus</td>
<td class=plustwo>+2</td>
<td class=minustwo>-2</td>
<td class=minustwo>-2</td>
<td class=plusone>+1</td>
<td class=plustwo>+2</td>
<td class=minustwo>-2</td>
<td class=minustwo>-2</td>
<td class=plusone>+1</td>
</tr>
<tr>
<td>Muud</td>
<td class=plusone>+1</td>
<td class=plustwo>+2</td>
<td class=zero>0</td>
<td class=zero>0</td>
<td class=minusone>-1</td>
<td class=plusone>+1</td>
<td class=plusone>+1</td>
<td class=plusone>+1</td>
</tr>
</table>
<p>
Kes viitsib, saab ülal lingitud artiklist teada, mis erakond mille eest
kiita ja nahutada sai. Igaühel on häid ja halbu programmipunkte.
Üldpilt on aga poliitilise spekti paremal poolel masendav -
ravikindlustuse katte olulisust ei tajuta, Haigekassa tähtsust
ühiskonnas alahinnatakse. Teemast vaadatakse mööda.
<p>
Kuna täna on taas ühe rändeleppe teemalise meeleavalduse kuupäev,
siis üht tuleb küll öelda: erakonnad, mis kulutavad oma auru ära teemadele,
mis keskmise Eesti inimese elu karvavõrd kah ei mõjuta
(rändelepe, samasooliste paaride kooselu, jne),
teevad endale ja oma valijale prioriteetidega karuteene.
<p>
Loodame et valija siiski avastab, et tervis on teema.
Et ebavõrdsus ja võrdsus on teemad. Et tervist mõjutab igapäevane elu,
iga viimane kui päev - ning et võrdsust mõjutab iga kuu palk,
millelt palgatöötajal võetakse tulu- ja sotsiaamaksu,
aga firma omanikul vaid tulumaksu.
<p>
Kui seda loeb keegi Toompeal, kellele Mart Helme parasjagu
kihutuskõnet rändeleppest peab, hüüdke palun Mardile: <b>"hoi, vana, vaheta plaati kah!"</b>.
<p>
