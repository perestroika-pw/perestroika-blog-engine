Refleksipoliitika
2018-11-16
Jaan Veski
ränderaamistik, võit kubujussi üle, metapropaganda

<p>
Ränderaamistikku on nüüd puust ja punaselt lahti seletanud
kõik ajakirjandus - kollasest läbi roosa kuni sini-puna-roheliseni.
<p>
Seda, et tegemist on kubujussiga, mida EKRE nüride mõõkadega
kõva trummeldamise saatel ründas, on nüüdseks
öelnud peale anarhistide ka Tanel Kerikmäe
(<a target=_blank href="https://www.postimees.ee/6453165/randeleppest-tehti-populistlik-malakas">
"Rändelepest tehti populistlik malakas"</a>),
Vilja Kiisler (<a target=_blank href="https://arvamus.postimees.ee/6454094/puhvlikari-trampis-randelepet">
"Pühvlikari trampis rändelepet")</a>,
Kari Käsper (<a target=_blank href="https://www.err.ee/876396/kasper-marrakechi-dokumendis-midagi-oiguslikult-siduvat-ei-ole">
"Marrakešši dokumendis midagi õiguslikult siduvat pole"</a>),
välisminister Sven Mikser
(<a target=_blank href="https://www.err.ee/877380/mikser-peab-ohtlikuks-et-valitsus-muutis-inforunnaku-parast-pohimotteid">
"Mikser peab ohtlikuks, et valitsus muutis inforünnaku tõttu põhimõtteid"</a>)
ja selle poolpiduse vabariigi president Kersti Kaljulaid
(<a target=_blank href="http://www.delfi.ee/news/paevauudised/eesti/kersti-kaljulaid-randeleppest-valitsuserakondade-uksmeele-lahtumine-on-voimaldanud-inimestele-valetada-ja-haiget-teha?id=84331665">
"Valitsuserakondade üksmeele lahtumine on võimaldanud inimestele valetada ja haiget teha"</a>).
<p>
Tsiteerime vahelduseks
<a target=_blank href="https://www.postimees.ee/6455532/oiguskantsler-uro-randeraamistik-pole-eestile-oiguslikult-siduv">õiguskantslerit</a>:
"Vaidlusalune raamistik ei sisalda lepingule omaseid jõustumissätteid,
millega pannakse paika allkirjastamist, jõustumist, ühinemist, aga ka lepingust lahti ütlemist
puudutavad reeglid. Raamistik kiidetakse heaks vastavalt ÜRO protseduurireeglitele.
Raamistikuga ei ole seega võimalik ühineda ega mitte ühineda."
<p>
Sama järeldab <a target=_blank href="https://www.hs.fi/ulkomaat/art-2000005898058.html">Helsingin Sanomat</a>, ning lisab juurde,
et dokument ei ole siduv. Soome kavatseb Põlissoomlaste vastuseisust
hoolimata selle vastuvõtmisel osaleda. Euroopa riigid,
mis raamistiku vastvõtmisel ei osale, on Poola, Ungari, Austria
ja Horvaatia. Mis Horvaatias toimub, ma hetkel peast ei tea,
aga ülejäänusid tean hästi: ainuvõimul või koalitsioonis
on autoritaarsed parempoolsed. Sama iseloomustab Trumpi administratsiooni.
<p>
Seda, et üks erakond kubujussi tiigriks kisendas,
ning et valetamine ja paanika tekitamine toimus,
ilmselt ümber lükkama ei pea. Andke andeks, need pealkirjad
EKRE uudisteportaalist on lihtsalt nii mahlased, et peame kordama:
<p>
"Marrakechis antakse avapauk suuremat sorti ülemaailmsele verevalamisele"<br>
"Kohustustevaba rändeleppe jutt on küüniline vale ja ohtlik lõks"<br>
"Marrakechi migratsioonipakt on viitsütikuga pomm!"<br>
<p>
Ei anta... ei ole... ja veelkord ei ole.
Lisaks nad ei vaevunud minna meelt avaldama sinna,
kus valitsus reaalselt koos istus, vaid protestisid igaks juhuks tühja Stenbocki maja ees.
Kas keegi muretses, et Mikser tuleb ja räägib, kui tal hääl lõpuni ära räägitud pole?
<p>
Eesti elanikel on aeg harjuda, et kui valimiskampaania ajal
kuskil hiir krõbistab, siis kostab EKRE kontori suunalt
säärane röögatus, nagu oleks kirvega koll ukse pilbasteks löönud. :D
<p>
Kellelgi on päris head poliitilised refleksid,
aga reflekside peale tulevikku ei ehita, ning refleksid on ka valitsusel.
See raamistik visati nüüd käest nagu kuumapoolne kartul,
ja seda sööb järgmine valitsus pika kahvli, soolavõi ja hapukurgiga. :)
<b>Teised riigid allkirjastavad selle raamistiku,
Eestile jääb ta täpselt sama soovituslikuks.</b>
Sümboolne show on sümboolne.
<p>
Valija peab mõistma, et mäng sümbolitega käib tema jaoks,
aga miskipärast teda peetakse haugi mäluga lambaks.
Eeldatakse, et valija ei mäleta ühtegi asja,
mis leidis aset kauem kui 4 kuud tagasi. :)
Ei seda, kuidas ränderaamistikku tegema hakati,
ei seda, mis niigi Põhiseaduses ja Inimõiguste Ülddeklaratsioonis
või Euroopa Liidu põhiõiguste hartas kirjas on... no et kohe mõhkugi ei mäleta. :)
<p>
Eeldatakse, et valija on kergelt närvi aetav, kui taskulambiga seinale kolli teha
ja õõnsa häälega "õõõ" juurde öelda. Eeldatakse, et valija
soov tunda end kaitstuna ületab tema reaalsustaju,
ning et ta on agarale mängukollide eest kaitsjale nõus loovutama
võimu... keerata asju päriselt nässu.
<p>
Ma miskipärast ei usu, et Eesti valija nii nõrga analüüsivõimega oleks.
Kõiki saab lollitada korra, mõnda saab lollitada alati,
aga kõiki alati lollitada... on palju tahetud. :)
Kui selle peale, et loom teeb lamba moodi häält,
eeldada et ongi lammas, võib selguda, et hoopis laama oli.
Laama teatavasti hunti ei karda ja kui teda õlgedest hundiga
trollima minna, võib see talle maitsema hakata. :)
</p>
