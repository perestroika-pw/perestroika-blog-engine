Hambad korda, et aju kaua tiksuks
2019-01-25
Jaan Veski
meditsiin, alzheimeri tõbi, päris ohud

<p>
Juba aastal 2016 teadis ajakiri Eesti Arst <a target=_blank href="http://eestiarst.ee/news/periodontiit-on-aterosklerootiliste-kardiovaskulaarsusteemi-haiguste-riski-naitaja/">kirjutada</a>, et periodontiit (hambakõrvalkudede põletik, lihtsustatult
igemepõletik) on riskitegur südame- ja ajuhaiguste esinemiseks.
<p>
Nüüd refereerivad <a target=_blank href="https://www.bbc.com/news/health-46986709">BBC</a>
ning <a target=_blank href="https://www.hs.fi/tiede/art-2000005976897.html">Helsingin Sanomat</a>
teadusmaailmas käärivaid oletusi, et Alheimeri tõve põhjuslikkuse ahelas on mängus
igemetel elav bakter <a target=_blank href="http://advances.sciencemag.org/content/5/1/eaau3333">
Porphyromonas gingivalis</a>. Ajakirjas Science Advances 23. jaanuaril avaldatud uuring
toetab eelneval aastal Taiwanis tehtud uuringut, <a target=_blank href="https://www.ncbi.nlm.nih.gov/pmc/articles/PMC5547465/">mis järeldas</a>,
et Alzheimeri tõve ja kroonilise periodontiidi vahel on seos, kuid ei suutnud
näidata seose põhjuslikkust - üksnes, et 10 aastat põetud igemepõletikuga
käib kaasas ajuhaiguse 1.7-kordne risk.
<p>
Uue uuringu kokkuvõte seletab, et Porphyromonas gingivalise toksiinide esinemine ajus
on tugevas korrelatsioonis Alzheimeri tõve põdemisega (beeta-amüloidvalgu
klompidega ja tauvalgu moondumisega). Uurijad oletasid, et protsessi põhjuseks
on bakteri toodetavad proteolüütilised (valkusid lõhustavad) toksiinid,
mida nimetatakse gingipaiinideks. Tõvest kahjustunud ajukoe näidetes
leiti 96% hulgas arginiin-gingipaiini ja 91% puhul lüsiin-gingipaiini esinemist,
kahjustumata koes esines samu bakteritoksiinide ühendeid 39% ja 52% puhul.
<p>
Nimetatud toksiinid on bakterile kriitiliselt tähtsad ellujäämisel,
organismi koloniseerimisel ja haigusttekitaval toimel, aidates
deaktiveerida kaitsemehhanisme, hankida rauda ja muid toitaineid
ning kahjustada kudesid. Gingipaiinide kahjulikku toimet tuntakse hetkel
nii fibroblastide kui endoteeli ja epiteeli rakkude vastu.
<p>
Gingipaiini proteolüütilise tegevuse blokeerimine on katsetel vähendanud
P. gingivalis-e nakkavust. Gingipaiinil on ka tõestatud võimekus
tauvalku tükeldada, mis omakorda on oletatav viis selle
lahustumatute ja ülemäära fosforüleeritud kämpude moodustumiseks.
<p>
Eelneva teabe omandamise järel kontrolliti elus hiirte peal
bakteritoksiini kahjustavat ja selle inhibiitorite kaitsetoimet.
Valiti 8 nädala vanused BALB/c katsehiired.
Uuritatele gruppidele süstiti bakteritoksiine Kgp and RgpB,
kuid osadele anti anti 1.5 tundi varem suu kaudu gingipaiini inhibiitoreid.
Kontrollgrupile süstiti eeldatavasti ilma toimeta soolalahust.
Ilmnes, et gingipaiini inhibiitoritel on hiirele märgatav kaitsetoime.
<p>
Lõpuks oldi piisavalt veendunud bakteri enda tõvestavas toimes,
et seda sooviti lähemalt uurida, ning grupp hiiri
nakatati suukaudsel teel P. gingivalis-ega, millest ühel tüvel
oli mõlema toksiini tootmise võime, teisel üks eemaldatud
ja kolmandal mõlema toksiini geenid välja lülitatud.
Hiirte ajus suurenes Aβ1–42 (amüloid-beetavalgu) toodang oluliselt
üksnes mõlemat päris toksiini tootva bakteritüve toimel.
<p>
Tulemusena võib pidada tõeseks, et P. gingivalis
nakatab aju ning nakkus põhjustab valgu Aβ1–42 (amüloid-beetavalgu)
ületoodangut ajukoes, kusjuures Aβ1–42 on bakteri vastu
antibakteriaalse toimega, ehk tõenäoliselt on tegu
organismi kaitsemehhanismiga, mis teda ennast kahjustab.
<p>
Niisiis, hoiame oma hambad korras ja kui ei suuda,
laseme katkised välja tõmmata. Me peame elama hiirest kauem
ja kui ei pea bakteritega võitlema, on ajul elu kergem,
süda ning veresoonkond samuti rõõmustavad.
<p>
Samuti avaldame kaastunnet info hankimise nimel
elu kaotanud hiirtele. Loodame, et kui inimesed üha vanemaks
elavad, unustavad nad üha rohkem toidukraami lohakile,
mis lõppkokkuvõttes tuleb maailma hiirkonnale kasuks.
<p>
