Soovitame Keskerakonda mitte sodida
2019-03-17
perestroika.pw
graffiti, keskerakond, koalitsioon

<p>
Lugesime ERR-ist, et keegi võttis ja <a target=_blank href="https://www.err.ee/920964/foto-keskerakonna-kontori-aknad-soditi-haakristide-ja-roppustega">
sodis Keskerakonna aknad</a> rohelise värviga põhjalikult ära, väljendades arvamust
sõnaga "LIT$" ja haakristiga seal kõrval.
<p>
Mõistame nii Keskerakonna nördimust kui sodija soovi neile midagi konkreetset öelda.
Oletame, et sodijaks ei olnud Peeter Võsa, kes paar päeva tagasi
erakonnast <a target=_blank href="https://poliitika.postimees.ee/6546556/peeter-vosa-astus-keskerakonnast-valja">välja astus</a>.
Erakonna liikmena oli tal võimalus oma hääl teisiti kuuldavaks teha:
lahkudes ning ust pauguga kinni lüües.
<p>
Inimesel tänavalt, kelle hääle poliitikud põhimõttelagedalt varastanud on
(kusjuures häälevargus on seaduspärane ja selle vastu pole millestki abi),
võib tõesti juhe kokku joosta sääraste arengute peale.
Kirjutades eile, et olukorras, kus 57% hääli omaval koalitsioonil on 14% toetust
ja inimestel puudub võimalus ennast väljendada mujal kui tänaval,
pidasime me just sääraseid olukordi silmas.
Vabandame oma tuleviku ettenägemise võime pärast,
see on meil kogemata ja meie ei sodinud midagi.
<p>
Graffiti tegemine klaasile on veel üsna mõõdukas väljendusvorm,
kuna atsetooniga tuleb kõik maha.
Umbes sama ebaviisakalt väljendus üks 17-aastane noormees
Austraalia senaatori Fraser Anning'i suhtes,
kes väljendas parasjagu arvamust, et 49 inimese tapmises
Uus-Meremaa mošee juures polnud süüdi tapja, vaid immigratsioon.
<p>
Noormees <a target=_blank href="https://www.theguardian.com/world/2019/mar/17/full-force-of-the-law-should-apply-to-fraser-anning-after-egging-incident-morrison-says">
lõi seepeale poliitikule pähe kanamuna</a>.
Senaator ja tema parem-autoritaarsed jõutõllud muidugi
kolkisid ja väänasid munalööjat, ületades kõik hädakaitse piirid.
Munataja tegi järelduse "poliitikuid munatada pole tark, 30 kappi hüppavad kallale".
Uurimise all on nii munataja kui senaator ja tema kapid.
Senat on oma liikme sõnadest lahti öelnud.
<p>
Soovitame kõigile, et Keskerakonda üle sodida ei ole parim valik.
Inimesi on raske ümber veenda, kui nad väljendumise vormi peale
parasjagu nina kirtsutavad. Graffitil, kui ta pole tehtud oma kandjale,
on väljendumise viisina just see tõsine viga.
Seepärast eelistame meie sodida oma väljapandud pindasid,
ja jonni ajada selle üle, kas me võisime nad välja panna. :)
Siiski on ka Perestroika üsnagi kuraasi täis
ja me ei välista väljendumist avalikel pindadel.
See võiks lihtsalt olla mingi lugema kutsuv väljendumise vorm.
<p>
