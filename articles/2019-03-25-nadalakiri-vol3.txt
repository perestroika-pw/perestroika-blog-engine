Nädal 3: mõrud viljad ja lõputu Brexit
2019-03-25
perestroika.pw
me ütlesime, aga ei kuulatud

<p>
<b>Keskerakonna mõrud viljad</b>
<p>
<a target=_blank href="https://i.imgur.com/ruRxe9i.jpg"><img class="illustration-image" src="./pics/barrikaadid.jpg"></a>
<p>
Jüri Ratas paistab olevat endale abordi teinud,
ning Kadri Simson rõhutab, et tema Jüri tõttu enneaegselt karmi maailma peale
sattunud Helme-kaksikutele asendusemadust pakkuda ei saa.
<p>
Hetkel lohutab kisakõrisid Tanel Kiik,
kuigi oleme teda hoiatanud, et nad võivad üle võlli minna.
Näiteks <a target=_blank href="https://www.err.ee/923313/helmed-hoiatavad-kui-ekre-jaab-valitsusest-valja-puhkevad-rahvarahutused">
leidis Mart täna</a>, et kui teda võimu ligi ei lasta,
on rahvarahutused kindel värk. Ei, kõik teised õhutavad hüsteeriat, tema mitte!
<p>
Oleme rõõmsad, et Mart anarhistide asja nii innukalt ajab.
Miski ei meeldi meile rohkem, kui tänavarahutused,
mille varjus saab nii nunnusid trikke teha,
et Mart isegi ei unista säärastest. Tulemas on jüriöö,
volbriöö ja maipühad, proletariaadil võib olla muid plaane
kui mõisnikul. Tao seda trummi veel veidi! :P
<p>
Jüri, õige aeg on tunnistada, et see mäng on nii vilets,
et isegi küünlad mis lauda valgustavad, võiks rasva säästmiseks
ära puhuda.
<p>
Keskerakond kukkus Kantar Emori viimase uuringu
põhjal populaarsuselt mööda paigalseisvast EKRE-st,
<a target=_blank href="https://poliitika.postimees.ee/6553777/langus-jatkub-keskerakond-kukkus-kolmandale-kohale">langedes 18% piirimaile</a>.
Erakond naudib senise 80% asemel 47% mitte-eestikeelsete valijate toetust
ja 65...84-aastaste seas on toetus langenud 40 protsendilt 27 protsendini.
Isegi Keskerakonna senise poliitika (astmelise tulumaksuvabastuse)
kõige otsesemate kasusaajate, alla 500-eurose kuusissetulekuga elanike
seas on toetus kahanenud 34% pealt 22% peale.
<p>
Meil on kahju, et Keskerakonna juhatus oma kontori ees tasuta nõu kuulda ei võtnud
ja hoopis mupole helistas, et need vastikud rattad sõnumiga "veel jõuab parandada"
sealt jõuga ära viia. Perestroika ei anna reeglina halba nõu.
<p>
&nbsp;
<p>

<p>
<b>Lõputu Brexit</b>
<p>
Theresa May karjäär on nüüdseks läbi. Peaminister on võtnud
oma maa pantvangi ja kaotanud võimuga mängides igasuguse riskitaju.
Kogu UK peale tuli nädalalõpus tänavale miljon inimest
ja allkirja oli viimati andnud viis miljonit.
"Me ei tellinud säärast brexitit, olge normaalsed",
on elanike sõnum.
<p>
Euroopa Liit on sunnitud oma lepingusse takerdunud ja ninali kukkunud
peaministrile armuandidena ajapikendusi jagama.
Parlament on võtnud 
<a target=_blank href="https://www.theguardian.com/politics/2019/mar/25/mps-seize-control-of-brexit-process-by-backing-indicative-votes-amendment">
valitsuselt üle kontrolli hääletuste ajagraafiku üle</a>. Selle võttega jõuab
parlament kaalutleda erinevaid lahendusi kiiremini, kui valitsus suvatseb.
Üks võimalus on, et May kukub ja tema kohustäitja teatab
"jah, vajame lisaaega".
<p>
Parlamendi väikese mässuga liitus kolm ministrit (välisminister Alistair Burt, tervoishoiu
minister Steve Brine ja äriminister Richard Harrington). Samuti hääletasid
valitsuse vastu 29 konservatiivide (valitsuspartei) saadikut.
<p>

<p>
&nbsp;
<p>

<b>Jah vabadusele, ei valedele</b>
<p>
<a target=_blank href="https://www.facebook.com/events/369599126963852/?_fb_noscript=1"><img class="illustration-image" src="./pics/jah_vabadusele_ei_valedele.png"></a>
<p>
Teeme väikese vahekokkuvõtte õigustest ja hüvedest,
mis Eestis hetkel vähemalt mõnevõrra ohustatud on.
<p>
- kohtuvõimu sõltumatus täitevvõimust<br>
- naiste õigus otsustada lastesaamise üle<br>
- noorte õigus teaduspõhisele haridusele<br>
- ajakirjanduse vabadus täitevvõimu liigsest mõjust<br>
- rahvusvähemuste õigus omakeelsele haridusele<br>
- seksuaalvähemuste õigused pereelu kaitsele<br>
- välislepingute täitmine Läti ja Leedu ees<br>
- lubaduste täitmine keskkonna vallas<br>
- majanduse arenguväljavaated<br>
- vastutustundlik rahandus<br>
<p>
Mart Helme on pakkunud, et kui neist õigustest ja hüvedest loobume,
kingib ta meile suuremeelselt vastukaubaks avaliku korra.
Ta on siis sedavõrd lahke, et ei ärgita oma toetajaid kedagi veel rohkem ähvardama
(oldud-nähtud!) ega kusagil barrikaade rajama.
<p>
Perestroika arvab, et vahetuskaup pole mõistlik
ja toetab 31. märtsil kell 12 Viru Väravate juures toimuvat meeleavaldust
<a target=_blank href="https://www.facebook.com/events/369599126963852/?_fb_noscript=1">"Jah vabadusele, ei valedele"</a>.
Meie ei anna oma vabadusi hirmutamise ega valejutu peale ära.
Mart võib seenele minna, seenel käimine rahustab närvi.
<p>
Meeleavaldust korraldavad inimesed (neid on väga, väga palju)
<a target=_blank href="https://www.delfi.ee/news/paevauudised/eesti/protestijad-korraldavad-jargmisel-nadalal-ekre-valitusse-kaasamise-vastu-meeleavalduse?id=85670095">
leiavad, et valitsusse on potentsiaalselt kaasatud erakond, "kelle avalikud sõnavõtud töötavad vastu meie põhiseaduslikule korrale."</a>
Säärane valitsus ei oma meie toetust. <b>Valitsus ei ole koht,
kus eksperimente teha, selleks sobib mõni odavam labor!</b>
<p>
&nbsp;
<p>
