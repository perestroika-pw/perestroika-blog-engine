Ärge materdage Seedrit, kindlustusseltsid!
2018-10-28
Jaan Veski
lobigrupp, demagoogia, kindlustusseltside liit

<p>
Tegime Postimehe lahti ja nägime kambakat.
Üles on ärganud Eesti Kindlustusseltside Liit, kes on tajunud,
et Helir-Valdor Seedri poliitika ohustab nende rahakotti,
kuhu voolab riigi käsul sunniviisiliselt maksumaksja raha... ja nad on vihased!
<p>
All on vastulause Mart Jesse allkirjastatud Seedri-bashimisele,
sest Seedril on õigus. Tõsi küll, vastulauset Postimees
avaldada ei võta, ka tagasilükkavat meili ei tulnud,
kolmandal päeval helistades telefoni ei võetud.
Mis võlusõnaga Postimehes sõna saab, me ei tea.
<p>
<h5>Ärge materdage Seedrit, kindlustusseltsid!</h5>
<p>
Hiljuti avadas Eesti Kindlustusseltside Liidu juhatuse esimees Mart Jesse Postimehes
<a target=_blank href="https://arvamus.postimees.ee/6436247/mart-jesse-seeder-jatab-pensionarid-nalga">arvamusloo</a>, mille pealkiri on "Seeder jätab pensionärid nälga".
Enam demagoogilisemaks pealkirjaga minna on raske, mistõttu Perestroika programmi
autorid kinnitavad lihtsalt: ärge materdage Seedrit, tal on põhimõtteliselt täiesti õigus.
<p>
Hetkel on pensioni II sambaga olukord, kus riik kohustab eraisikut valima ettevõtja,
keda talvel toita. Kui eraisik keeldub valimast, valib riik sunniviisiliselt mõne suvalise,
ning annab eraisiku raha tollele.
<p>
Fondihaldur võib saavutada edu, ent ka kõrbeda. Eesti pensonifondid on viimati
just seda viimast rohkem teinud, sedavõrd et Postimees kirjutab, kuidas
<a target=_blank href="https://majandus24.postimees.ee/6435263/eestlaste-pensioniraha-sulab-armutult">eestlaste pensioniraha sulab armutult</a>,
hiilates madalaima tootlikkusega pärast Tšehhit. Lühidalt öeldes, inflatsiooni
arvesse võttes Eesti pensionifondide II sammas pigem põletab raha.
<p>
Tootlikkus on üks asi. Tootlikkust saaks kulusid optimeerides,
läbipaistvust ja konkurentsi soodustades tõsta.
<p>
Teine asi on põhimõtteline küsimus, kas riik on volitatud käskima eraisikut,
et too annaks raha eraettevõtjale? Meie jaoks on säärane mõttekäik äraspidine.
<p>
Mis siis, kui eraisik teab paremini, kuidas pensionipõlveks säästa?
Järsku ta istutab metsa? Investeerib omaenda firmasse, mitte teiste omadesse?
Ehitab teist maja, mida välja üürida? Soovib lihtsalt paremini hoolitseda
oma laste eest, et nood tulevikus tema eest hoolitseks?
<p>
Mis asja on riigil sinna vahele võtma ja käskima? Ainuke põhjendus on oletus,
et kui riik ei käsuta, siis inimesed looderdavad ja ei säästa.
Selle pärast kehtestame varjatud maksu nimega "kohustuslik kogumispension". Plass lugu.
<p>
Põhimõttel, et kõik maksud peaks olema läbipaistvad, ja maksud makstakse riigile,
lõpetame selle nalja ära. Võimaldame II samba säästud vabatahtlikku III sambasse kanda.
Seedrile soovime jaksu, ning et ta võtaks südameasjaks selle ettevõtluskonto teema,
mille Sester läbi surus (au ja kiitus talle), aga mida ikka veel kuskil praktikas avada ei saa.
</p>

