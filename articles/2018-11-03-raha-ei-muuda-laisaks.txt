Raha ei muuda laisaks
2018-11-03
Jaan Veski
majandus, Alaska, põhisissetulek

<p>
Alati, kui keegi majandusteemalises arutelus ütleb sõna "põhisissetulek",
üritab keegi tema lauset lõpetada sõnadega "muudab laisaks!",
täpselt nagu teises sõnamängus esimene hüüab "karu!"
ja teine püüab kohe järgi hüüda "püksid!".
Küsimus on siis, kas karu või karupüksid? :P
<p>
Miks ma seda kirjutan? Perestroika programmis teatavasti pole
tingimusteta põhisissetulekut. Seda põhjusel, et ühiskonnas on veel võimalik
oma tööjõudu müües adekvaatselt raha teenida, ja lisaks näeme <b>riigi kaudu</b> tehtud
tingimusteta põhisissetulekus teatud riske - selliseid, mida sõltumatu metssiga
pidanuks nägema inimese pakutud lauta kolimisel.
<p>
Kui me soovime riigi kaotamist, ei saa me näha riiki kõige lahendamise tööriistana.
Meie näeme lahendusena tööliste võrdomandis olevaid firmasid,
ning riigi järk-järgulist taandumist ühiskonnast, kus solidaarsus
teostub muude kanalite kaudu.
<p>
Küsimus aga jääb: kas UBI (universal basic income) muudab inimesed laisaks,
või pelgalt võimaldab neil valida vabamalt, mis tööd teevad?
Maailmas on meie teada ainult üks koht, kus UBI sarnast asja
pikemat aega harrastatakse, see on naftarikas Alaska osariik USAs.
Asja nimi on <a target=_blank href="https://pfd.alaska.gov">Alaska Permanent Fund Dividend</a>,
mida ei torma ära kaotama ei vabariiklased ega demokraadid.
<a target=_blank href="https://news.slashdot.org/story/18/10/31/2244240/alaskas-universal-basic-income-doesnt-increase-unemployment">Slashdot'i vahendusel</a>
jõudis siia artikkel <a target=_blank href="https://www.businessinsider.com/alaska-universal-basic-income-employment-2018-10">Business Insider'ist</a>
pealkirjaga "Alaska üldine põhisissetulek ei tõsta töötuse määra".
<p>
Kõigepealt ajaloost. Alaska Permanent Fund on seotud naftatuludega
ja fondi väärtus on ca. 65 miljardit dollarit. Fond on maksnud aastast 1982
praktiliselt igale osariigi kodanikule väljamakse väärtuses ca. 1000..2000 dollarit aastas. 
<p>
Kartus, et tingimusteta väljamaksed võivad vähendada inimeste
viitsimust osaleda tööturul, on ammusest ajast teadaolev asi.
Nüüd on Chicago Ülikool ja Penssylvania Ülikool 
võtnud vaevaks uurida, kas see väide võiks Alaska puhul tõele vastata.
Uurimuse enda leiab <a target=_blank href="https://home.uchicago.edu/~j1s/Jones_Alaska.pdf">siit</a>.
<p>
Uurijad võtsid Alaska kõrvale kontrollgrupiks osariigid,
mille majanduslik profiil sarnanes enne väljamaksete algamist
enim Alaska omaga. Vaadeldi töötavate elanike arvu suhet elanike arvuga,
samuti osalise tööajaga töötajate suhtarvu.
Nüüd on aeg sõna-sõnalt tsiteerida:
<p>
<i>"Oma eelistatud spetsifikatsioonis ei tähelda me Alaska Permanent Fund'i
mingisugust mõju tööhõive määrale (extensive margin). Küll aga täheldame
1.8 protsendipunktist tõusu (suhteliselt 17% suurust tõusu) osalise tööajaga töötavate
Alaska elanike osakaalus. Sekundaarsete tulemuste (nt. tööpanus ja töötunnid)
analüüs on kvalitatiivselt sobiv meie primaarse tulemusega ja kinnitab seda.
<p>
Meie andmetes nähtud mustrite eelistatud tõlgendus on, et mõju puudumise tööhõivele
seletab ära positiivne tagasiside majanduse üldtasakaalu kaudu,
mis nullib ära negatiivse tagasiside sissetuleku kaudu. Võib olla,
et tingimusteta sissetulek suurendab tarbimist, mis stimuleerib nõudlust tööjõu järele,</i>
[mis leevendab võimalikku vähenenud tööjõu pakkumist]."
<p>
Niisiis, karu! Ning ärge üritage sealt paremalt hüüda, et püksid.
Riigiusku sotsialistid, võite tähelepaneku hõlma all uksest välja viia. :)
Meie poliitilisse programmi seda aga siiski ei võtaks,
anarhismi pühadel betoontahvlitel on kirjas, et riigi osakaal langeb
ja sotsialism tehakse vähema riigitamisega valmis.
Muide, kui raha muudaks laisaks, siis kuidas mõned inimesed miljardäriks saavad?
Ilmselgelt nad oleks pidanud oma esimese miljoni otsa magama jääma. :P
</p>


