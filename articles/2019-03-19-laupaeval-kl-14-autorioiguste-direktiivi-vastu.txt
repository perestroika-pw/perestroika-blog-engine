Laupäeval kl. 14 autoriõiguste direktiivi vastu
2019-03-19
perestroika.pw
masintsensuur, autoriõiguste direktiiv

<p>
<img class="illustration-image" src="./pics/ei-tsensuurimasinatele.png">
<p>
Kuulutame veelkord kõigile, et laupäeval, 23. märtsil algusega 14:00
toimub Vabaduse Väljakul mitme kogukonna <a target=_blank href="https://www.facebook.com/events/409020636530285/">ühine meeleavaldus</a>
Euroopa Liidu autoriõiguste direktiivi ja ennekõike
selle artikli 13 vastu, mis nõuab veebiteenustelt
täisautomaatset tsensuuri - autoriõigustega kaitstud sisu avastamist ja blokeerimist.
<p>
Automaatne tsensuur on väga halb idee.
Kui lasteaia seinal ripub laetud püss, või lasteaeda meenutava
ühiskonna seinal töökorras tsensuuri vahendid,
pole kunagi ülemäära kaugel see, et keegi neid proovida võib.
<p>
Liiatigi on automaatne tsensuur kontekstivaba ja ei mõista
õiglase kasutamise olukordi.
Teie videole tuli keegi tüüp kaitstud pilti kandes? Seis, kurjategija!
Teie helirajal laulab lind samamoodi, kui lind tuntud filmis? Käes üles, piraat!
Robot-politseinikku ei huvita, mis teie õigustus on,
või et kogu maailma seda liiki linnud laulavad sama moodi.
<p>
Ükski anarhist ei toeta säärast õiguskorda internetis
ega päriselus. Oletame, et ükski terve mõistusega inimene ei toeta seda,
kui vaid tulemuse üle järele mõtleb - mõnedel pole lihtsalt aega
mõelda, ja mõned on kaotanud lootuse midagi muuta.
Ärge teie olge nende hulgast. Tulge ja aidake tobedus blokeerida.
Euroopa Parlament hääletab asja üle peagi
ja Eestil on 6 häält. Nendest osade kandjad vajavad veenmist.
<p>
Olukorras järje peale jõuda aitab Internet Society Estonia
<a target=_blank href="https://www.isoc.ee/artikkel-13-seletus/">
tõlgitud seletus</a> ja <a target=_blank href="http://www.isoc.ee/wp-content/uploads/2019/03/Art13-voldik.pdf">lühike infovoldik</a>.
Päev enne meeleavaldust toimub Tallinnas konverents,
kus esinevad muuseas Wikipedia asutaja Jimmy Wales,
aga tema kõrval ka Tšehhi piraadipartei Marcel Kolaja,
Google'i esindaja Milan Zubíček, ÜRO eriraportöör David Kaye
ja muidugi üks direktiivi vastu hääletada viitsinud Euroopa Parlamendi
liige Yana Toom. Üritusel modereerib Ahto Lobjakas
ja konverentsi kohta leiab lisainfot
<a target=_blank href="https://www.reddit.com/r/Eesti/comments/b2xx0e/kas_autori%C3%B5iguste_direktiiv_h%C3%A4vitab_vaba_interneti/">siit</a>.
<p>


