Nädalakiri T-8
2019-10-01
perestroika.pw
ameerika, hiina, rootsi, keskkond, kultuur


<p>Uus ajaarvamine: loeme nädalaid kevadel prognoositud Jüri Ratase valitsuse lagunemiseni. :D</p>

<p>
<b>Astu tagasi, ehk olukorrast USAs</b>
<p>

<div class=illustration-image>
<a target=_blank href="https://en.wikipedia.org/wiki/File:Prophets_Of_Rage_@_Tinley_Park,_IL_9-3-2016_(29882366702).jpg">
<img src="./pics/2019-10-01-make-america-rage-again.jpg"><br>
Bändi "Prophets of Rage" esinemine<br>
Allikas: Wikipedia, litsents: CC-BY-SA 2.0
</a>
</div>
<p>

<p>
New York Times jagab meiega lahkelt üht
<a target=_blank href="https://int.nyt.com/data/documenthelper/1852-whistle-blower-complaint/aa829cd2144dc186abde/optimized/full.pdf">9 lehekülje pikkust kirja</a>.
Ilmselgelt juristide abiga koostatud kiri laekus Kongressi mõlema koja luurekomiteede eesistujatele
(Richard Burr senatis ning Adam Schiff esindajatekojas).
Kirjas toob vilepuhuja hoolikalt valitud sõnastuses (kuna ta on luureametnik
ja tema käest käib läbi infot, millest seaduse või määruse loata rääkida ei või),
et president üritas kasutada välisriigi abi USA sisepoliitika mõjutamiseks.
Muuhulgas märgib ta:
<p class=quote>
"Valge Maja ametnikud, kellelt seda kuulsin, olid telefonikõnes toimunust sügavalt häiritud.
Nad ütlesid, et juba on käimas arutelu Valge Maja juristidega küsimuses,
kuidas antud telefonikõnet käsitleda, tulenvalt tõenäosusest,
nende sõnul, et nad olid tunnistajaks sellele, kuidas president
oma ametivõimu kuritarvitas."
<p>
Opositsioon tegi seda, mida opositsioon säärasel juhul teeb:
esindajatekoda algatas uurimise presidendi ametist eemaldamise asjus.
Varem on nii käinud. Aastal 1974 oli president Richard Nixon
paari päeva kaugusel Kongressi poolt süüdi tunnistamisest ja vallandamisest,
kui ise tagasi astus.
<p>
President Trumpi reaktsioon oli räuskav ka tema varasemate saavutuste taustal.
Ta jõudis Twitteris süüdistada esindajatekoja luurekomitee juhti
riigireetmises ja pettuses, nõuda vilepuhuja identiteeti
(oletan siinkohal, et küllap ka pead kandikul, aga mitte Twitteris)
ning Trumpi liitlased jõudsid ähvardada kodusõjaga.
Et me kõik teaksime, mis kuratliku väljaütlemisega siis Schiff
Trumpi varre otsast ära lendama sai, lubage taaskord tõlkida:
<p class=quote>
"Liigse uitamiseta ja lühidalt, siin on presidendi öeldu kokkuvõte:
‘Me oleme teie maale väga head olnud. Väga head. Ükski teine maa pole nii palju aidanud.
Aga tead? Ma ei näe siin vastuteeneid. Ma kuulen, mida sa soovid. Mina soovin sinult kah ühte teenet.
Nüüd ma ütlen seda sulle ainult 7 korda, nii et parem kuula hoolega.
Ma tahan, et sa kaevaks muda minu poliitilise konkurendi kohta, said aru?
Nüüd ma annan sulle nende kontaktid, kellega sa rääkima pead.
Esiteks, USA justiitsminister, minu justiitsminister, Bill Barr.
Tema taga on kogu USA õigussüsteem. Teiseks, minu era-advokaat Rudy Giuliani.
Ta meeldib sulle, usu mind. Sa tead, mida ma tahan, aga ma ütlen seda
veel paar täiendavat korda uuel viisil. Ja muuseas, ära mulle rohkem helista.
Ma helistan sulle, kui sa mu soovi täitnud oled.’
<p class=quote>
"Selline oli, summaarselt ja iseloomult, presidendi suhtlus Ukraina presidendiga.
See oleks päris hea nali, kui see poleks presidendi ametivande rikkumine.
Kahjuks esindab see aga päriselt USA huvide reetmist,
kuna presidendi antud jutus polnud midagi, mis olnuks USA huvides."
<p>
Olgu öeldud, et Schiff on päris osav sündmuste dramatiseerija,
ning Trumpi kõne oli igavam, kui lootsin. Politifact'i tõemõõtja analüüsib dramatiseeringut
<a target=_blank href="https://www.politifact.com/truth-o-meter/article/2019/sep/30/context-adam-schiffs-dramatized-version-trump-zele/">siin</a>
ja järeldab, et iga tervemõistuslik kuulaja võis aru saada, et Schiff esitab Trumpi telefnikõne kokkuvõtet
ja mitte täisteksti. Nähtavasti on see siiski piisav, et USA president netis raevutsema
ja välisvisiite tühistama ajada. :D<p>

ø ø ø


<div class=illustration-image>
<a target=_blank href="./pics/2019-10-01-new-flag-of-prc.svg">
<img src="./pics/2019-10-01-new-flag-of-prc.png"><br>
HRV hetkeolukorrale sobiv lipp<br>
kombineeritud allikad, public domain
</a>
</div>
<p>


<p>
<b>Olukorrast Hiinas</b>
<p>

Kui lipud uueneks, et kajastada, milline on olukord nende esindatud maal,
oleks Hiina lipul suur kollane täht kompartei lipult saadud vasaraga alla löödud
ja vedeleks lõhkiselt põrandal, väiksemad tähed ümber.
Üleval nurgas oleks tähe asemel turvakaamera.
Sellega on hea vaadata, et lipule ei teki mingeid lilli -
ning kui tekib, saab partei lipult laenata sirbi, et need maha niita. :P
<p>
Olukord on pehmelt öeldes vilets. Seni, kuni Hong Kong on Hiina kaubanduslik esiuks,
võib loota, et riik hoiab end repressioonides tagasi ja politsei
tulistab ujumislaua ja toikaga õpilasi ainult rindu, mitte pähe.
Sest noh, kui külalisi on oodata, siis oma esiust reeglina pilbasteks ei lööda,
isegi kui veidi põlema pannakse.
<p>
Niipea, kui maailma tähelepanu mujale peaks pöörduma
ja HK kontaktivõrgustik nõrgenema... parem ärme looda, seda olukorda tuleb ennetada.
Võiksime aidata seda kontaktivõrku suurendada. Oleme osa sellest,
jälgime olukorda ja veename nii tuttavaid kui avalikkust, et Hiinat saab mõjutada
ja on viimane aeg mõjutada. Ning et muuseas, kui Hiinaga on vaja kaupa teha,
siis see peab käima HK vahendusel, või tuleb loobuda
ja teha kaupa hoopis Hiina Vabariigiga seal saare peal.
<p>
Kuidas Hong Kongi politsei veel nõrkenud pole, ning ikka jaksab
oma kodulinna elanikke peksta? Ühe hüpoteesina on pakutud välja,
et Hiina kasutab oma väekontingenti linnas varjatult
politseijõudude abiväena. Seni, kuni politseinikud
oma ametimärke ja ID-numbreid järjekindlalt varjavad,
on säärased kuulujutud kerged tekkima - aga ei tarvitse
olla tõde.
<p>
Siiski on tõene see, et Hiina väekontingendi "rotatsioonil"
Hong Kongis ei lahkunud eelmise tsükli sõduritest peaaegu keegi.
Kunagiste UK sõjaväebaaside seni hüljatud majade rõdudel
kuivab värske laiguline pesu, <a target=_blank href="https://www.hs.fi/ulkomaat/art-2000006256690.html">kirjutab HS</a>,
diplomaatilistele allikatele viidates.
<p>

ø ø ø

<p>
<b>Kuidas teha paremat ilma</b>
<p>

Mis puudutab kaubandust, siis üsna kuum teema on, kuidas ja kuipalju
sellega kliimakriisi tõkestada saaks. Ei oleks vist liialdus,
kui väita, et kui kogu meie tarbitava kraami emissioonid peaks
vuhinal läbima me isikliku elutoa, oleksime tarbimises mõõdukamad.
<p>
Ühiskonna tasemel me paraku nii tundlikud pole.
Seesama Hiina, mille kasvav majandusvõim võimaldab sõjalist musklit pumbata
ja vasturääkijaid maha suruda, on ülejäänud maailma tootmiskeskus
ning emissioonide kortstnatoru. Seni, kuni Hiina elanikud
ei saa oma valitsusele öelda "pidage hoogu", pole muude maade
elanikest eetiline tagant tõugata.
<p>
On fakt, et impordime massiliselt kaupa,
mis toodetud ebaõigluse ja alamakstud tööjõuga,
või keskkonnalt viimast võttes, ühiskonnas kus riigile "ei" öelda on võimatu.
Meie raha eest valmivad liigsed kivisöejaamad,
meie raha eest sõidavad naftatankerid valesse kohta
ja konteinerlaevad sealt siia. Importides kaupa
ekspordime emissioone. Järsku teeksime omale eetilise põhimõtte,
et sitta, mida põhjustame, peame ka ise taluma?
Jaa, see on tülikas põhimõte järgida, aga tegemist väärt asjad
reeglina ongi tülikad.
<p>

ø ø ø

<p>
<b>Põllumajanduslik vahepala</b>
<p>

Sitast rääkides... transpordi sektor pole globaalses pingereas kõige hullem pahalane.
Põllumajandus on tegelikult temast eespool. Inimkond, eriti aga jõukam osa,
toodab omale toitu ebaefektiivselt ja priiskavalt.
<a target=_blank href="https://www.theguardian.com/books/2019/sep/28/meat-of-the-matter-the-inconvenient-truth-about-what-we-eat">
Me peaksime oma toidulauda korigeerima</a>,
kirjutab The Guardiani jaoks Jonathan Safran Foer. Meie taldrikul
on liigne liha, ülemäärane piim ja ookeanist traalitud plastik,
vabandust, see tähendab, siiski kala.
<p>
Inimestega nende sügavalt juurdunud harjumustest rääkida on raske.
Harjumusel on jõud, ning meie harjumuse kahtluse alla seadmine
ajab meil kergesti harja turri. Seetõttu peaksime rääkima
endiga toidu teemadel kavalalt: seesama toit, mis säästab loodust,
annab meile ka pikema eluea. Kes ei tahaks pikemat ja tervemat elu?
Miinuspoolel on probleem, et taimetoit on odav, rikkus aga keelab end häbeneda.
<p>
Seega peame omale ära seletama, et laristamine pole popp -
et indiviid, kes tarbib ülemäära oma staatuse signaliseerimiseks
on sama klassi ambaal, kui liftis põrandale sülitanu. :D
Kui me tahame muuta kultuuri, peame kiitma seda,
kes õigesti teeb ja häälekalt halvaks panema vale käitumist.
<p>



ø ø ø


<p>
<div class=illustration-image>
<a target=_blank href="https://sv.wikipedia.org/wiki/Fil:Uppland_in_Musk%C3%B6_tunnel.jpg">
<img src="./pics/2019-10-01-hms-uppland-in-musko.jpg"><br>
HMS Uppland maa-aluses kuivdokis<br>
Allikas: Wikipedia, litsents: public domain
</a>
</div>
<p>


<p>
<b>Kuuldavalt vaikne Rootsi</b>
<p>

Läänemere piirkonna julgeoleku-arenguid jälgides on vältimatu märgata,
et Rootsi stiil on muutunud. Kui varem kärbiti kaitsekulusid,
tõmmati riiki tagasi ning pehmendati relvastatud neutraalsuse imagot,
siis nüüd seatakse uusi kohustusi, suunatakse juurde raha
ning viimane üllatus on, et <a target=_blank href="https://www.err.ee/987075/rootsi-merevae-peakorter-naaseb-kulma-soja-aegsesse-kindlusesse">
mereväe peastaap kolib tagasi Muskö saarele</a>.
<p>
Merevägi teeb seda kartuse pärast, et koos atraktiivsete märklaudadega
Stockholmis pesitsedes võib... halbade arengute korral tuumarünnaku kaela saada.
Rootsi nähtavasti ei unustanud seda õppust, mille käigus Venemaa
strateegiline lennuvägi Stockholmi ründamist harjutas,
vaid hoopis käivitas tagasimineku plaani vanade halbade aegade loogika juurde.
<p>
Suvel lugesime <a target=_blank href="https://www.err.ee/957546/rootsi-paigutas-laanemerel-gotlandi-saarele-uue-ohutorjesusteemi">Gotlandile keskmaa õhutõrje lisamisest</a>,
nüüd siis sellest, et aastaks 2021 on jälle maa-alustes laevatunnelites laevu
ja tuumavarjendi külmkapis nii värsked oakonservid,
et Bondi-filmide pahalstel suu vett jooksma hakkaks.
<p>
Kurb on vaadata, et riigid sääraseid ajaveetmise viise
teineteisele vajalikuks muudavad.
<p>





