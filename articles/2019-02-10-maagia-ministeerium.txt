Maagia ministeerium
2019-02-10
Jaan Veski
teaduspõhisus, posimine, lühike pink

<p>
Kõigepealt selgitus: Perestroika blogi ei tõuganud ühtegi poliitilist jõudu
saatma Valimisstuudiosse sotsiaal- ja tervishoiu küsimustest rääkima
oma kõige posivama äriga indiviide. Ometi saatis EKRE osalema
inimese, kes peab Pärnu kandis "kliinikut" laiemas mõttes,
mille kohta ERR tõepäraselt <a target=_blank href="https://www.err.ee/908141/helme-ekre-tervishoiupoliitika-eestkoneleja-tegevuses-vastuolu-ei-nae2">kirjutab</a>:
<p>
<i>"Tervistava Stuudio töötajad tegelevad Kullerkupu käe all näiteks kristallvoodi
valgusteraapia (kristallivõnked võimaldavad külastada nt oma eelmisi elusid,
kohtuda oma kaitseingliga jms, lubab koduleht), tulevikuteraapia
(hõlmab tehnikaid, mis aitab koduperenaisel oma lastele sobivaima kooli valida või näha,
mida teed või kellega koos oled viie või kümne aasta pärast, lubab koduleht),
suguvõsa karma tervendamise, mõttevälja teraapia, holistilise psühhoteraapia ja homöopaatiaga."</i>
<p>
Kullerkupp paneb ise samas kliinikus klientidele kaane.
Õigesti pandud ja puhtana hoitud kaanid ilmselt kellelegi
viga ei tee ja kärbseid pähe ei aja - kui aga keegi psühhoteraapiat vajab,
võiks pöörduda kohta, mil reaalsusega soojemad suhted on.
Veendumaks, et jutt vastab tõele, külastasime ise
ravistuudio hinnakirja. Avanes säärane vaatepilt:
<p>
<img class=illustration-image src=./pics/suguvosa_karma_tervendamine2.png>
<p>
Jätame lugeja mõistatada, kuidas võiks töötada Haigekassa,
kui selle nõukogu koostaks sotsiaalminister Kullerkupp.
Järeldame, et mõne erakonna varumängijate pink on väga lühike.
Väljakule pole saata kompetentseid inimesi, või pole komptentsed
inimsed küllalt ustavad - ja saadetakse ainult ustavaid.
<p>
Ühtegi anarhisti me tulevikuteraapiasse valimistulemusi mõjutama
või soodsa valuutakursiga karmavõlga tasuma ei saatnud.
Maagia ministri kandidaat Finrod F oli küll huvitatud,
nimelt olevat ta suguvõsas karma tõsine probleem,
eriti pärast haldjate kodusõdasid. ;P Perestroika eelarve on aga range: erikorrespondenti
Pärnusse iba ajama saata pole lubatud.
<p>
Seetõttu piirdun jutuga ühest squatist: aasta oli 2008,
squat asus Kalevi vabrikust (praegune politsei maja) üle Pärnu maantee
ning külas olev reikihuviline tuttav soovis kividega ennustamist proovida.
Mina olin juhtumisi lähedal ja küsisin kividelt kella.
Ütleme nii: õhtuse bussi peale ma selle kellaga jõudnud poleks.
<p>
