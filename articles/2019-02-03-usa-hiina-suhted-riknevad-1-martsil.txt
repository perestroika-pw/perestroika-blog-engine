USA-Hiina suhted riknevad 1. märtsil
2019-02-03
Finrod F
tollid, kaubandustüli, USA, Hiina

<p>
HS vahendab uudist, et kui USA ja Hiina ei jõua kokkuleppele,
<a target=_blank href="https://www.hs.fi/talous/art-2000005989703.html">jõustuvad USA poolt 1. märtsil</a>
uued tollimaksu määrad Hiina toodetele,
ning tariif kerkib 10% pealt 25% peale, mis on niivõrd suurte
kaubanduspartnerite vahel enneolematult järsk tõus.
Sihtmärgiks olevate kaubagruppide impordikäive
on ca. 200 miljardit dollarit.
<p>
Enne kui räägime Euroopa väikesest lootusest võita midagi,
kui teised kaotavad, on asjakohane mainida, et EL on rahandus- ja mitte majandusliit,
Euroopa maade majandused pole sünkroonis ja ning osade liikmesriikide 
majandus pole heas korras. Kui tegevusega suudetakse
esile kutsuda globaalne majanduslangus, on Euroopal kaotada küll ja veel
- nii heaolus, kui poliitilises stabiilsuses.
<p>
ÜRO kaubandus- ja arenguagentuur UNCTAD hindab, et Hiina
säilitaks uuel hinnatasemel 12% tollidega sihitud ekspordist,
USA firmad võidaksid omale 6%. Ülejäänud 82% kaubakäibest
läheks jagamisele muude maade vahel.
<p>
Hiina tõenäoliselt vastaks omapoolsete tollidega
ja võiks sihikule võtta kuni 85% USA ekspordist Hiina.
Euroopa võib teiste rüseluses maha kukkunut üles korjata
kuni 70 miljardi dollari jagu.
<p>
Riskantne on see, et ebausaldusväärne ärikeskkond
paneks teistmoodi käituma kogu maailma
ning võib põhjustada majanduslanguse ja laenuvõimaluste
kokku kuivamise. Sellest aga ei kaota peamiselt USA ega Hiina,
vaid nõrgema krediidireitinguga pisemad majandused.
<p>
Eksperdid on Trumpi plaani kritiseerinud argumndiga,
et Hiina asemel hakataks importima kaupa mujalt
ning jooksevkonto positsioon ei parane kuigivõrd.
<p>
