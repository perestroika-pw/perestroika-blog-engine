Nädal 10: afd, le pen, naftalobi, hobuse pea
2019-05-14
perestroika.pw
nädalakiri


<p>
<div class=illustration-image>
<a target=_blank href="https://en.wikipedia.org/wiki/File:2000_Year_Temperature_Comparison.png">
<img src="./pics/2019-02-22-temperatuurid_vordlus.png"><br>
Globaalne keskmine temperatuur, 11 allika süntees, Wikipedia
</a>
</div>
<p>


<p>
<p>
<b>AfD joob fossiilkütuste lobikõrrest</b>
<p>
<p>
Kui tuleb ülal pidada parteid, mis põhineb valedel
ning normaalsed inimesed ei anneta, mida teha?
<p>
Saksamaa parem-autoritaarne partei AfD on leidnud uue turuniši:
kliimamuutuse eitamine naftalobi toel.
Juhtumisi kaasneb sellega ka rahvusvahelise kliimastreigi algataja
Greta Thunbergi mustamine, sest kindlasti on suurim oht
pagulasmasside järel 16-aastane koolitüdruk Rootsist. :D
<p>
<a target=_blank href="https://www.theguardian.com/environment/2019/may/14/germanys-afd-attacks-greta-thunberg-as-it-embraces-climate-denial">
The Guardian kirjutab</a> fenomenist lähemalt.
Ekstremismi vastase organisatsiooni ISD ja Greenpeace Unearthed'i
ühine uurimus näitab, et AfD kommunikatsioon kliimaküsimustes on kolmekordistunud.
Kui 2013. aastal teemat vaevu mainiti, siis 2017. aastal kommunikeeriti seda 300 korda
ja viimasel aastal 900 korda, põhifookusega Gretal.
<p>
Homme peab AfD Saksamaa parlamendis sümpoosiumi, kuhu on kutsunud
esinema lobigrupi EIKE, mida sponsoreerib USA pinnal tegutsev Heartland Institute,
mis fossilkütuste lobiraha toel nõrgendab süstemaatiliselt usaldust kliimateaduse vastu.
<p>
Niisiis, kui Gazpromi raha ei õnnestunud kätte saada,
tuleb Euroopat lõhestada ja planeedi tulevikku ohtu seada
USA naftalobi toel. Kui ühte sorti irratsionaalsus ammenduma kipub,
tuleb ruttu leida teine.
<p>



<p>
<p>
<b>Prantsuse jõuluvana EKRE jaanipeol</b>
<p>
<p>
Alternatiivne vastus AfD-d vaevanud rahamurele on võtta laenu.
<p>
Marine Le Pen näiteks võttis kampaaniakuludeks 9 miljonit eurot laenu
Tšehhis tegutsevalt Venemaa pangalt. <a target=_blank href="https://www.bbc.com/news/world-europe-39478066">BBC kajastab siin</a>
ammu tuntud informatsiooni, mis "Šaltai Boltai" lekkega ilmsiks tuli,
et Kremli ametnikud palusid talt Krimmi (püssitorude ees
ja ühepoolse kampaania järel peetud) referendumi toetamist,
mida Le Pen nende rõõmuks meeleldi tegi.
<p>
Täna saabus populistlik tädi onu Mardile külla,
tuues ekrelastele kingiks reitingu järsu languse,
<a target=_blank href="https://urmaspaet.eu/2019/05/12/le-peni-poliitika-on-eesti-rahvuslike-julgeolekuhuvide-vastu/">Urmas Paeti</a> ja
<a target=_blank href="http://www.lotman.ee/blogi/marine-putin">Mihhail Lotmani raju kriitika</a>
(ettevaatust, Putini-portreesärgis Matteo Salvini ja palja ülakehaga Vova enda graafilised kujundid).
<p>
Mart Helme on juba uudistesse viskunud, et kahju ulatust piirata.
Tema sõnul nad ikka Putini fänniklubisse ei kuulu,
ning otsesõnu Euroopa Liitu likvideerida sooviv tädi
on pelgalt tülikas sugulane, kes end ise külla kutsus.
<p>
Usume, Mart, usume - kindlasti murdis tülikas tädi ka ise Mustpeade Majja
ning tiris jõuga EKRE liikmed linna pealt kokku ennast kuulama.
Ülejäänud Eestis on Le Pen sama oodatud kui jõuluvana jaaniõhtul
ja tema ärimudel on leida omale geopoliitilise enesetapu propageerimisega
odavat tähelepanu.
<p>
<p>



<p>
<p>
<b>Jah, Tanel, head nõu eirates läheb nii</b>
<p>
<p>
ERR kirjutab, et <a target=_blank href="https://www.err.ee/939008/keskerakonna-toetus-langes-rekordmadalale">
Keskerakonna reiting langes rekordmadalale</a>. 
Raimond Kaljulaid seletas seda erakonna juhatuse istungil.
Ka meie blogi hoiatas, saatis kirja ning pani isegi jalgrattad,
et kõik puust ja punaselt lahti seletada. Andsime mõistlikku nõu soovist jama vältida ja Keskerakonda säästa.
Küll aga võib <a target=_blank href="https://arvamus.postimees.ee/6682472/peeter-helme-kaks-soovitust-keskerakonnale">
kaheldavat nõu anda Peeter Helme</a>, kes soovitab Jüri Ratasel
EKRE-le koalitsioonis "koht kätte näidata" ja Tanel Kiigel nui neljaks
erakorraline pensionitõus teha.
<p>
Pensionitõus poleks halb, aga pole indulgents, mis päästab.
Keskerakonda saab veel päästa, aga mitte nii.
Ratas ei ole enam remonditav. Valige omale uus juhatuse esimees, tulge koalitsioonist ära,
tehke Kajaga koalitsioon ja puhake jalga - käituge nagu normaalsed erakonnad käituvad,
kui kogemata purjus peaga margi maha teinud.
<p>




<p>
<p>
<b>Meie valime Marina Kaljuranna</b>
<p>
<p>
Meie valime seekord Marina Kaljuranna.
Esiteks ta teab mida teeb ja on välispoliitikas vana kala.
Teiseks on ta normaalsest erakonnast, mis regulaarselt vaatab,
kas nad ikka reaalsuses viibivad, isegi kui liiga mõõdukad on.
Kolmandaks seetõttu, et Raimondil ei tule isikumandaat kokku,
vajaliku 16% asemel on vaevalt 5%, aga Marinal jääb varsti
parteikaaslastele jagamiseks üle juba.
<p>
Tore oleks, kui EKRE saadikuid Europarlamenti seekord ei saaks,
lähme kõik valima, sest valida on kerge. Valides ei saa
utoopiat püsti panna, küll aga tõrjuda düstoopiat.
<p>


<p>
<p>
<b>Uued trendid kampaania tegemisel: turvamees</b>
<p>
<p>
Postimehe intervjuus möönab Raimond Kaljulaid, et
<a target=_blank href="https://www.postimees.ee/6683202/raimond-kaljulaid-ekre-krobistab-partnerite-populaarsust">
kasutab tõepoolest kampaaniat tehes turvamehe abi</a>
(tavaliselt on turvamehed ministritel).
<p>
"Mind toetav kampaaniameeskond on viimastel nädalatel teatud murelikkusega
lugenud väga paljusid kirju ja kommentaare, mis meile laekuvad.
Sellest tulenevalt oleme tõesti kasutanud ühe Eesti suure turvaettevõtte
isikukaitse teenust selleks, et pigem karta kui kahetseda",
seletab ta olukorda.
<p>
Perestroika on säärase asjaga kursis, kurvastuseks see ei üllata.
Valdava osa ähvardustest Eesti sotsiaalmeediaruumis toodavad
EKRE poolehoidjad, kes on varem näiteks Taavi Rõivast jälitanud ja ähvardanud.
Kui üks nendest oli veel sihuke humoorikas vend, kes lubas peaministrile voodisse
surnud hobuse pea panna (kuriteo koosseis ilmselt puudub),
siis teine heeros nimega Martin Kattai mõisteti süüdi
tapmisega ähvardamises. Tsiteerime <a target=_blank href="https://www.riigiteataja.ee/kohtulahendid/detailid.html?id=191107619">
kohtulahendit</a>:
<p>
<div class=blockquote>
<p>
1. Martin Kattaile esitati KarS § 244 lg 1 alusel süüdistus selles, et ta ähvardas internetis aadressil www.facebook.com asuvas keskkonnas XXX tapmise ja tervisekahjustuste tekitamisega, avaldades 15.09.2015, 5.09.2015, 04.10.2015 ja 16.10.2015 vastavasisulised avalikud postitused oma kasutaja profiilil XXX 15.09.2015 postituses seisnes ähvardus süüdistuse kohaselt järgmises tekstis: "Panin käe taskusse (seal oleks võinud olla relv); mõtlesin, kas Kalts saab aru kui lähedal temale on ta vabanemine maistest piinadest; kui ma olin temast kohe kohe heas pussitamise kauguses..."
<p>
25.09.2015 postituses käsitas süüdistus ähvardusena järgmist teksti: „X kodu asub XXX tänaval. Kui keerad XXX tänavalt üles, siis see on mingi 3-s maja paremat kätt...„
<p>
04.10.2015 postituses käsitas süüdistus ähvardusena järgmist teksti: „Sellest tulenevalt soovin Teiega jagada natukene operatiivinfot meie XXX kohta. Lisan sellele tekstile pildi tema kodust Tallinnas XXX tänaval. X saadab väljas liikudes pidevalt 2 turvameest, liikleb ta kahe autoses kolonnis, ise sõidab audis, taga sõidab maastur julgestuspolitseiga. Kolonn on ära tuntav selle järgi, et erinevalt teistest liiklevatest autodes hoiavad nad kindlat pikivahe (3m). Minu hinnangul on see vahemaa näiteks RPG puhul rumalus, aga see selleks. Kui X on kodus, seisab ta maja ees politsei patrullauto. Olge ettevaatlikud maja läheduses lollustega, sest maja esist valvab 360 kaamera. Teine kaamera on suunatud hoovi...“ Kõnealusele postitusele lisas M. Kattai foto, millel arvas olevat kannatanu elukoha."
<p>
16.10.2015 postituses ähvardas M. Kattai X järgmiselt: „Võite selle patrulli X maja eest ära koristada. Kinnitan, et meie hulgas pole mitte ühtegi, kes ründaks naisi või lapsi(erinevalt meie vastastest). Samas pean ka ütlema, et me ei saa tagada X ja tema politrukkide turvalisust...“
<p>
Lisaks eeltoodule esitas M. Kattai X-le suunatud tapmisähvarduse XXX MK kaudu, kui ta kirjutas viimasele www.facebook.com asuvas keskkonnas 04.09.2015: „Ütle kõigile edasi kaitsepolitsei jätkab XXX ründamist me lõpetame siis kui pagulasi Eestisse ei saabu; see oli viimane piisk; me oleme 10 aasta jooksul igasugu materjale teie kohta kogunud; ütle edasi kalle P-le ja ütle edasi RH-le; nad on siia sündinud; mina olen siit pärit; X ilmselt tapamemära; ma jätsin ta nõmmel ellu; ma ei taha olla selles olukorras; aga olen nende pärast kättemaks ei ole sõnades; MK ma jätan su praegu kõrvale sihtmärgi ringist; ära siis mind alt vea; tervitused XXX politseile; me tapame teid kõiki."
</div>
<p>
Enne kohtuistungit esines Mart Helme meedias väitega,
nagu EKRE toetajate tegevus oleks piirdunud hobuse peast sonimisega.
See võte teenis teadagi partei maine kaitsmise eesmärki.
Oma jopede häbiväärseid tegusid pisendada pole Helmele esimene kord
ega ilmselt ka viimane.
<p>
<a target=_blank href="http://stenogrammid.riigikogu.ee/et/201811151000?fbclid=IwAR3dcB_uSQf2F8hpnV0oUfWtUvznS85cu-SC0LzHUCUQ6TmfvC1cDDJgZ2c#PKP-23629">
Riigikogu stenogramme uurides</a> selgub aga üllatuseks see,
et hobuse pea afäärile on oma hinnangu andnud ka uus IT-minister Kert Kingo.
Mõistame siiralt tema soovi korruptsiooni välja juurida,
töökohtades kiusamise lõpetada ja sisekontrolli ametnikud
asutuse juhtide võimu alt ära viia.
Paraku ei pidanud ta hobuse pead näiteks tuues
vajalikuks Riigikogule <b>kogu tõde</b> tutvustada, ja see on halb harjumus.
<p>
Soovime uuele ministrile edu ametis, aga soovitame edaspidi tõega mitte kitsi olla. :)
Hea eeskuju selle osas, kuidas avameelne olla,
on sama stenogrammi lõpus esinev kontunik Leo Kunman,
kel pole parteiliselt kallutatud ja kelle lugu soovitame lugejatel täies mahus lugeda.
Kohtunik, kes teab, kuidas õigusemõistmine katki võib minna
ja on ise ka süüdistatav olnud, on kohtusüsteemi tõrgete
mõistmisel hindamatu allikas. Tsiteerime ühte magusat pala,
et lugejas isu tekitada:
<p>
Mart Helme:
<p>
"Aitäh, härra eesistuja! Lugupeetud ettekandja! Konkreetne küsimus: aga kus on kurja juur, kui kogu süsteem, nagu me kuulsime ka eelnevatest ettekannetest, on läbinisti mäda? Kas probleem on selles, et meie korrumpeerunud süvariik on võtnud kogu süsteemi oma kontrolli alla?"
<p>
Endine kohtunik Leo Kunman:
<p>
"Ma ei tea, keda te selle korrumpeerunud süsteemi all mõtlete, kas seda osa meie poliitikutest, kes on võimul, või kedagi teist. Need seadused on kõik tulnud ju siitsamast Riigikogust, nad on sellisel kujul vastu võetud ja töös. Kes siis selle eest lõpuks vastutab?"
<p>
<p>
<p>


