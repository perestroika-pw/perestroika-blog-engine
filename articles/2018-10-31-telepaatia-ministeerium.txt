Telepaatia ministeerium
2018-10-30
Finrod F.
unes kõndimine, eesti halduse eripärad

<p>
Kui Harry Potteris oleks maagia ministeerium andnud olulise määruse,
poleks mugud seda üsna tõenäoliselt täitma hakanud.
Nad isegi poleks teadnud, et paber kusagil nähtamatus raudteejaamas
seinal ripub.
<p>
Samuti ei saanud inimkond aegsasti kätte teadet Maa lammutamisest,
seda juba Douglas Adamsi teoses "Pöidlaküüdi teejuht galaktikas".
Tulemusena jäi ellu ainult üks inimene, aga ise olid süüdi,
et ei käi Alfa Centauril teateid lugemas!
<p>
Eestis annab Telepaatiaministeerium... vabandust, Rahandusministeerium
<a target=_blank href="https://www.err.ee/873799/ministeerium-peab-andmed-esitamata-jatnud-ariuhinguid-seaduserikkujateks">
peaaegu sama häid määrusi</a>, mille järel seaduserikkujateks osutub 40% firmasid.
Viimane saavutus oli nõuda ettevõtjatelt meedia vahendusel,
et nad hakkaks deklareerima tegelikku kasusaajat.
<p>
Kuna ettevõtjad olid tööga hõivatud, siis 60% täitsid seadust
ja 40% kas ei teadnudki sellest, või vaatasid, et "mingi jant käib,
puhkame veidi jalga". Sealjuures, õigesti tegid.
<p>
Lugupeetud ametnikud, kui teil on teinekord soov,
et mõnda teie määrust täidetaks, siis esmalt kirjutage avalikus kohas,
<b>kuidas seda täita saab</b>. Seejärel saatke kõigile,
kes seda täitma peavad, meeldetuletus et "hei,
meil on uus reegel!".
<p>
Eriti hea oleks, kui reegel poleks nõme. Muidu peame kaaluma
Kenderi ideed asutada Kurjategijate Eesti Erakond,
mis neljakümne protsendise toetusega pühiks kõik laualt. :D
<p>
Siinkohal on õige hetk pakkuda välja aastaaruande kaotamist
ühe omanikuga firmadelt, et vabastada aega täiendavate
mõttetustega tegelemiseks. Kes seda janti loeb? Ühe isiku firma puhul?
Konn kah ei loe säherdust, vaid keeraks igavusest kõhu ülespidi.
</p>

